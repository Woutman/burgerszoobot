[
    "Horeca | Burgers' Zoo in Arnhem. Bezoek onze horeca. U kunt bij ons terecht in diverse restaurants. Overal geldt dat we zoveel mogelijk werken met dagverse producten waarbij we uw maaltijd bereiden waar u bij bent. Het Park Restaurant en het Bush Restaurant zijn elke dag geopend. In alle restaurants kunt u gratis gebruik maken van WIFI.\u00a0Heeft u speciale dieetwensen of allergenen, dan kunt u vooraf telefonisch contact opnemen om te kijken wat de mogelijkheden zijn..",
    "Horeca | Burgers' Zoo in Arnhem. Openingstijden. Coffee CornerDe Coffee Corner is alle dagen van de week geopend van 9.00 tot 17.00 uur.\u00a0 Park en Bush RestaurantHet Park en Bush Restaurant zijn alle dagen van de week geopend van 9.00 uur tot 18.00 uur. Deze tijden gelden ook voor de Kids Jungle..",
    "Horeca | Burgers' Zoo in Arnhem. Ambachtelijke Horeca. Bezoekers van Burgers' Zoo kunnen in een sfeervolle omgeving genieten van een ambachtelijk en eerlijk horecaproduct. Denk aan verse hotdogs van scharrelvlees van het Beemsterland-varken en biologische koffie. Kwaliteit en duurzaamheid staan hoog in het vaandel. U kunt kiezen uit een aantal dagverse belegde broodjes. We serveren de biologische FairTrade-koffie van Peeze, welke standaard een deel van de omzet doneert aan ontwikkelingsprojecten voor arme koffieboeren..",
    "Horeca | Burgers' Zoo in Arnhem. Het Park Restaurant. Het Park Restaurant is een\u00a0eigentijds en gezellig familierestaurant,\u00a0gelegen tussen twee aangrenzende speeltuinen, waarvan de sfeer subtiel in het restaurant is verwerkt.\u00a0Terwijl de kinderen zich uitleven in de speeltuinen genieten de familieleden van een sfeervol rustmoment onder het genot van een (h)eerlijk gerecht en drankje. Het restaurant is opgebouwd uit drie zitniveaus, waardoor er voor iedereen comfort is..",
    "Horeca | Burgers' Zoo in Arnhem. Menukaart. Bekijk hier de menukaart voor het Park Restaurant. Onze menukaart Bekijk hier de menukaart voor het Bush Restaurant. Onze menukaart.",
    "Horeca | Burgers' Zoo in Arnhem. Het Bush Restaurant. In het vernieuwde Bush Restaurant word je ondergedompeld in de avontuurlijke en mysterieuze sfeer van de Bush: een plek waar je je direct welkom voelt door de sfeer, het comfort en de service \u00e9n door de kwaliteit van het eten en drinken. Neem plaats in onze serre en ervaar de geuren, kleuren en geluiden van het tropisch regenwoud. Terwijl je geniet van een hapje en een drankje scheren vliegende honden rakelings over, of strijken tropische vogels sierlijk neer op een overhangende tak..",
    "Horeca | Burgers' Zoo in Arnhem. Ons personeel. In de horeca van Burgers\u2019 Zoo volgen alle vaste medewerkers, eerste medewerkers en assistent managers een cursus over de hygi\u00ebnecode en de allergenenwet door middel van e-learning. Zij moeten hierin vervolgens examen doen. Als ze slagen, blijft hun certificering een jaar geldig en moeten zij elk jaar opnieuw voor een herhalingstoets slagen om de certificering weer met een jaar te verlengen. Op deze manier kunnen onze horecamedewerkers onze gasten mondeling informeren over allergenen en hoeft er geen gebruik meer te worden gemaakt van de allergenenkaart. De examens worden door een onafhankelijke, externe organisatie afgenomen..",
    "Horeca | Burgers' Zoo in Arnhem. Vragen. Indien u vragen en/of opmerkingen heeft, kunt u ons telefonisch bereiken\u00a0van maandag t/m zondag op\u00a0026-4450373..",
    "Horeca | Burgers' Zoo in Arnhem. Veelgestelde vragen over Horeca. Wat is het aanbod op het gebied van horeca in Burgers' Zoo?. U kunt bij ons terecht in diverse restaurants: o.a. Park Restaurant, Bush Restaurant en de Coffee Corner. We werken zoveel mogelijk met ambachtelijke, dagverse en eerlijke producten waarbij we de maaltijd bereiden waar u bij bent. Klik hier voor meer informatie over de horeca en o.a. de menukaarten..",
    "Horeca | Burgers' Zoo in Arnhem. Veelgestelde vragen over Horeca. Wat zijn de openingstijden van de horeca in Burgers\u2019 Zoo?. Het Park Restaurant, het Bush Restaurant en de Coffee Corner zijn dagelijks geopend*. Van april t/m oktober Park Restaurant geopend van 09.00 uur tot sluitingstijd. Bush restaurant geopend van 09.00 uur tot sluitingstijd. Coffee Corner geopend vanaf 09.00 uur. \u00a0 Van november t/m maart Van maandag t/m vrijdag: Park Restaurant geopend van 10.00 uur tot sluitingstijd. Bush restaurant geopend van 10.00 uur tot sluitingstijd. Coffee Corner geopend vanaf 09.00 uur. \u00a0 Zaterdag, zondag en vakantieperiodes: Park Restaurant geopend van 09.00 uur tot sluitingstijd. Bush restaurant geopend van 09.00 uur tot sluitingstijd. Coffee Corner geopend vanaf 09.00 uur. \u00a0 *Bovenstaande openingstijden kunnen door omstandigheden anders zijn tijdens uw bezoekdag (bijv. eerder gesloten, later open, etc.). Hier wordt u, ter plekke of via de tv-schermen bij de Parkwinkel, van op de hoogte gebracht..",
    "Horeca | Burgers' Zoo in Arnhem. Veelgestelde vragen over Horeca. Kan ik vegetarisch of veganistisch eten bij Burgers\u2019 Zoo?. Enkele gerechten worden vegetarisch aangeboden, zie de menukaarten op deze pagina. Wij adviseren altijd om v\u00f3\u00f3r het bestellen navraag te doen bij de horecamedewerkers over dieetwensen en/of allergenen..",
    "Horeca | Burgers' Zoo in Arnhem. Veelgestelde vragen over Horeca. Kan ik in Burgers\u2019 Zoo glutenvrij of lactosevrij eten?. Graag biedt Burgers\u2019 Zoo in het Bush Restaurant en Park Restaurant de mogelijkheid om glutenarm of lactosevrij te eten indien dat is gewenst. Wij informeren u graag welke ingredi\u00ebnten er in bepaalde gerechten zitten en hoe gerechten worden bereid. Meld u zich daarvoor bij een medewerker achter het buffet of aan de kassa. Burgers\u2019 Zoo werkt in de keuken met producten waar gluten in zitten, meel, brood etc. Doordat het bereidingsproces voor glutenvrij eten niet is gescheiden van het 'gewone' eten is het onmogelijk om glutenvrij 100% te garanderen. Bepaalde ingredi\u00ebnten en gerechten zijn in principe glutenvrij, maar wij hanteren glutenarm als de norm voor ons horeca-assortiment. Het meenemen van eigen eten/drinken i.v.m. allergie\u00ebn is zeker toegestaan..",
    "Horeca | Burgers' Zoo in Arnhem. Veelgestelde vragen over Horeca. Mag ik mijn eigen eten of drinken meenemen?. Het meenemen van eigen eten of drinken is toegestaan. Dit kan in het park genuttigd worden op het terras van het Park Restaurant, op het terras van de Desert of elders op een bankje in het park. Het nuttigen van eigen meegebrachte eten/drinken in een van onze restaurants wordt niet gewaardeerd. Het meebrengen van alcoholische dranken is niet toegestaan..",
    "Horeca | Burgers' Zoo in Arnhem. Veelgestelde vragen over Horeca. Kan ik een tafel reserveren in het Park/Bush restaurant?. Het is niet mogelijk om een tafel te reserveren in een van onze restaurants. De enige uitzondering hierop is het boeken van het all inclusive Giraffenarrangement, een kinderfeestje of een zakelijk event..",
    "Horeca | Burgers' Zoo in Arnhem. Veelgestelde vragen over Horeca. Krijg ik korting in de horeca als abonnementhouder?. Nee, er geldt geen korting in de horeca voor abonnementhouders..",
    "Winkel | Burgers' Zoo in Arnhem. Park. Bij de hoofdingang van het dierenpark is onze parkwinkel gelegen. Ons streven is dat iedereen een tastbare herinnering kan kopen na een onvergetelijke dag in ons park. Het uitgangspunt is daarom dat iedereen wat moet kunnen kopen voor een redelijke prijs. We verkopen in deze winkel ook unieke Burgers\u2019 Zoo artikelen. Welke herinnering neemt u mee naar huis?.",
    "Winkel | Burgers' Zoo in Arnhem. Eigen producten. Qua assortiment streven we ernaar om zoveel mogelijk\u00a0unieke\u00a0eigen\u00a0artikelen te ontwikkelen.\u00a0Deze artikelen zijn te herkennen aan het Burgers\u2019 Zoo logo of label wat eraan zit.\u00a0Deze producten ontwerpen en maken we zelf en zijn uniek. Zo hebben we bijvoorbeeld\u00a0een eigen lijn met pluche dieren die we in nauwe samenwerking met biologen en verzorgers maken, we hebben biologische, handgemaakte zepen met ingredi\u00ebnten die in onze Bush groeien of een tas van 100% gerecycled PET. Ons assortiment wisselt geregeld..",
    "Winkel | Burgers' Zoo in Arnhem. Producten met een verhaal. We willen graag producten aanbieden met een verhaal. Duurzaamheid is belangrijk bij de keuzes die we maken en ook hebben we veel aandacht voor de omstandigheden waaronder de producten gemaakt worden. Bij het pluche dat we aanbieden, kijken we goed naar de prijs/kwaliteitsverhouding en dat het dieren zijn die ook in ons park leven. Bij het speelgoed kijken we naar een goede spreiding over alle prijsklassen, waarbij we het belangrijk vinden dat we producten verkopen die langer meegaan en daarmee een duurzamere aanschaf zijn. In ons boekenassortiment kijken we scherp naar de doelgroep en de educatieve waarde. Naast speelgoed bieden we ook \u2018gifts\u2019 aan, zoals sieraden en beeldjes van zeepsteen die we rechtstreeks uit Kenia halen, waardoor de makers een eerlijke prijs ontvangen voor hun product..",
    "Bush | Burgers' Zoo in Arnhem. Het kleurrijke tropisch regenwoud. Wie de Bush betreedt, komt terecht in de kleurrijke wereld van het tropisch regenwoud. Door vochtige warmte, dichte plantengroei, geuren en geluiden waant u zich echt in de tropen! Al snel merkt u dat overal om u heen dieren in alle vrijheid leven. In het water, op de grond, in de bomen en in de lucht: in dit tropisch regenwoud zijn er tal van dieren te ontdekken! Hoe meer tijd u neemt om eens rustig om u heen te kijken, des te meer u vanzelf gaat spotten. Sommige dieren zijn echte boomtopbewoners, terwijl andere soorten zich hoofdzakelijk op de bosbodem ophouden. In de Bush kunt u verschillende soorten zoogdieren, vogels, vissen en reptielen aantreffen op uw tocht door de jungle..",
    "Bush | Burgers' Zoo in Arnhem. Voor de ware ontdekkingsreiziger. De wat minder avontuurlijk ingestelde bezoeker en mensen met buggy\u2019s of rolstoelen blijven op hun verkenningstocht het best op de hoofdroutes van de Bush, makkelijk te herkennen aan de bredere, verharde paden. Vanaf hier zien de bezoekers alle grotere dieren die in hun eigen verblijven leven. De ware ontdekkingsreizigers dwalen over de kronkelende avonturenpaadjes of springen van stapsteen naar stapsteen over kabbelende kreekjes\u2026 het ontrafelen van de geheimen van het regenwoud geeft veel plezier! De Bush is expres zo aangelegd, dat de opzet uitnodigt om zelf te gaan ontdekken; en misschien zelfs om een beetje in de jungle te verdwalen!.",
    "Bush | Burgers' Zoo in Arnhem. Tropisch klimaat. De Bush representeert flora en fauna uit de Afrikaanse, Amerikaanse en Aziatische tropen. Het is in het tropisch regenwoudklimaat altijd warm en er valt het hele jaar door veel neerslag. In Burgers' Bush\u00a0regent het bijna dagelijks, of eigenlijk: bijna elke nacht. Via de sproei-installatie in het dak valt \u2019s nachts gemiddeld 80.000 liter water. Er valt jaarlijks ongeveer drie tot vier keer zoveel neerslag als in Nederland het geval is. De naam \u2018regenwoud\u2019 is dus niet voor niets!.",
    "Bush | Burgers' Zoo in Arnhem. Een duurzaam ecosysteem. Het tropisch gevoel in de Bush komt vooral door de combinatie van warmte en hoge luchtvochtigheid.\u00a0De mooie waterval in de Bush is niet alleen een prachtig fotomotief, maar heeft ook een functie in de klimaatbeheersing. De grote waterval helpt warme en koudere luchtlagen te mengen en draagt bovendien bij aan het op peil houden van de luchtvochtigheid.Recycling speelt een belangrijke rol in het tropisch regenwoud: bijna niets gaat verloren. Zo snel als planten kunnen groeien, zo snel worden ze ook weer afgebroken als ze eenmaal afsterven. Insecten en allerlei andere bodemdiertjes breken het organisch materiaal af en schimmels zorgen dat de voedingsstoffen weer vrijkomen om door het wortelstelsel opnieuw door de bomen en planten te worden opgenomen..",
    "Bush | Burgers' Zoo in Arnhem. Planten. In de meeste tropische gebieden zijn bijna alle van deze factoren optimaal aanwezig: warmte, water, licht. Een ideale omgeving voor planten! Doordat hier veel plantensoorten kunnen groeien is er veel concurrentie en juist dit heeft in de loop van de evolutie door aanpassing tot grote soortenrijkdom geleid. Planten hebben allerlei strategie\u00ebn ontwikkeld om de aanwezige resources optimaal te kunnen gebruiken. Veel soorten kleinere planten leven als epifyt; ze groeien dus op de takken van de hoge bomen. Zoals bromelia\u2019s: hun bladeren groeien in een soort trechtervorm, zodat ze regenwater opvangen. In die poeltjes zetten kikkers en sommige insecten weer hun eitjes af. De ficussen, oftewel vijgen, hebben een ander trucje in huis. Valt hun zaadje in apen- of vogelpoep op een tak, dan begint vanaf daarboven de boom te groeien. Luchtwortels groeien meters naar de grond en vormen de basis van zo\u2019n \u2018wurgvijg\u2019 De groot gegroeide wurgvijg belemmert uiteindelijk zijn gastheer op wiens tak het zaadje eerst lag zodanig dat deze sterft en de wurgvijg letterlijk zijn plaats heeft overgenomen!.",
    "Bush | Burgers' Zoo in Arnhem. Ideale omstandigheden. Middenin in regenwouden waait het niet vaak. Bovendien is het enorm onwaarschijnlijk dat een stuifmeelkorrel door de wind in deze gigantische jungle op de stamper van eenzelfde plantensoort terecht zou komen. Daarom zijn veel plantensoorten in het regenwoud voor de bestuiving afhankelijk van dieren: dit kunnen insecten zijn, maar ook vogels en vleermuizen bijvoorbeeld. Vaak vinden deze dieren in ruil voor hun inspanningen nectar in de bloemen van deze plantensoorten. Dit soort vormen van samenwerking tussen verschillende dier- en plantensoorten noemen we een symbiose. De diversiteit aan planten vormt de basis voor de soortenrijkdom van dieren in het regenwoud. We hebben ongeveer duizend verschillende soorten bomen en planten in de Bush. De Bush is dus niet alleen bijzonder vanwege het dierenleven, maar ook vanwege de zeldzame botanische collectie!.",
    "Bush | Burgers' Zoo in Arnhem. Rijke biodiversiteit. Een tropisch regenwoud is enorm rijk aan biodiversiteit. Ook in onze Bush vinden we maar liefst duizend soorten bomen en planten, die een ideale leefomgeving voor tientallen verschillende diersoorten bieden. Die diersoorten vinden niet alleen hun voedsel in het tropisch regenwoud, maar ook beschutting, nestmogelijkheden en allerlei andere belangrijke levensvoorwaarden. De onderlinge relaties binnen dit ecosysteem zijn zeer complex en interessant. Jaarlijks snoeien plantverzorgers zo\u2019n 25.000 kilo aan plantaardig materiaal, dat na \u00e9\u00e9n jaar weer is bijgegroeid. Veel van het gesnoeide materiaal wordt versnipperd en weer terug in de Bush gebracht, omdat de kringlopen van voedingsstoffen een grote rol spelen in dit ecosysteem..",
    "Desert | Burgers' Zoo in Arnhem. Extreem leefgebied. Ga mee op avontuur in de rotswoestijn en geniet van de fascinerende dieren en planten uit dit bijzondere ecosysteem! Maar in weinig dierenparken kunnen bezoekers kennismaken met dit extreme leefgebied: in Europa is onze rotswoestijn zelfs de grootste in zijn soort. Burgers' Desert (1994) is een natuurgetrouwe weergave van de Sonorawoestijn in Arizona en Mexico, evenals de Mojavewoestijn in Zuid-Californi\u00eb en het zuiden van Nevada.\u00a0De kronkelende paden voeren de bezoekers mee door een rotsachtig landschap dat wordt gekenmerkt door canyons, droge rivierbeddingen, grotten en spelonken. Al snel wordt duidelijk dat de woestijn vol leven zit!.",
    "Desert | Burgers' Zoo in Arnhem. Ondergrondse mijntunnel. Het avontuur begint wanneer bezoekers vanaf de Bush door een verlaten, ondergrondse goudmijntunnel op ontdekking gaan en voert onder andere langs een vleermuis- en een druipsteengrot. In de rotswand zijn reusachtige ammonieten (fossielen) te ontdekken en op een andere plaats sijpelt wat water door de rotswand in een ondergronds meertje met blinde holenzalmen. De goede speurder ontwaart her en der subtiel aangebrachte tekenen van de eerste menselijke beschavingen, zoals rotstekeningen en handafdrukken. De typisch Mexicaanse pueblo middenin de rotswoestijn wordt gekenmerkt door zijn blokvormige adobe-woningen, ramada\u2019s, dakterras en steenoven..",
    "Desert | Burgers' Zoo in Arnhem. Klimaat. Anders dan bijvoorbeeld de Sahara, die dichter bij de evenaar ligt, kent de Noord-Amerikaanse rotswoestijn duidelijke seizoenen. \u2019s Winters kan het daar behoorlijk afkoelen en ook onze bezoekers vinden het in de wintermaanden vaak verrassend koel in de Desert. In de zomer kunnen de temperaturen hoog oplopen, net als in de echte Noord-Amerikaanse woestijn. Het regenseizoen is kort, maar heftig: flinke buien overspoelen dan tijdelijk de woestijn, waardoor overal eenjarige kruiden tevoorschijn schieten en de woestijn plotseling bijzonder groen oogt. De regentijd is een korte periode van overvloed en veel diersoorten krijgen juist in deze tijd hun jongen, wanneer er voedsel in overvloed is..",
    "Desert | Burgers' Zoo in Arnhem. Dieren. Vanwege de enorme hitte overdag en de droogte vormt de rotswoestijn een vrij vijandig gebied om te kunnen overleven. Toch hebben verrassend veel diersoorten zich weten aan te passen aan het ritme en de grillen van het woestijnleven. Een oase, soms gevoed door een klein waterstroompje, vormt vaak letterlijk een levensader voor veel diersoorten. Op het heetst van de dag houden veel dieren zich schuil of verspillen ze in ieder geval zo min mogelijk energie. In de schemering en de nacht gaan ze op zoek naar voedsel en op jacht naar prooidieren. Veel dieren hebben lichamelijke aanpassingen om zo min mogelijk vocht te verspillen (bijvoorbeeld zeer geconcentreerde urine) en warmte zo goed mogelijk kwijt te raken..",
    "Desert | Burgers' Zoo in Arnhem. Planten. In alle woestijnen ter wereld beschikken planten over allerlei aanpassingen om te kunnen overleven in het hete en droge klimaat. Sommige plantensoorten ontwikkelen een vlezige stam, die als waterreservoir dient. Woestijnplanten hebben vaak in plaats van grote bladeren die veel water verdampen, juist zeer kleine blaadjes. Bij deze soorten vindt \u00a0de fotosynthese ook - of zelfs uitsluitend - in de groene stam plaats, waar bij de meeste andere plantensoorten juist de bladeren deze functie hebben..",
    "Desert | Burgers' Zoo in Arnhem. Voedsel. Voedsel is schaars in de woestijn en dus moeten planten zich goed zien te verdedigen tegen vraat: stekels zijn bijvoorbeeld een bewezen afweermechanisme. Mensen noemen al gauw alle planten die aan het woestijnleven zijn aangepast \u2018cactussen\u2019. In werkelijkheid komen cactussen echter alleen voor in de woestijnen van Amerika: en dus ook in Burgers' Desert! Andere technieken die planten gebruiken om in de woestijn te overleven, zijn het laten afvallen van bladeren in het droge seizoen om zo minder water te verdampen en het zaad van een soort beschermlaagje te voorzien..",
    "Safari | Burgers' Zoo in Arnhem. De Afrikaanse savannevlakte. Wie op vakantie in korte tijd veel grote dieren wil zien, doet er goed aan om niet naar het regenwoud te reizen, maar naar de savanne! Uw bezoek aan Burgers\u2019 Safari begint bij de observatiehutten met grote ruiten. Hier kunt u de cheeta\u2019s en de leeuwenfamilie bekijken. Vervolgens wandelt u langs een drinkplaats voor de dieren, waar met een beetje geluk breedlipneushoorns hun dorst komen lessen. Voor uw ogen ontvouwt het savannelandschap zich, waar groepen gnoes, zebra\u2019s, waterbokken, beisa oryxen en giraffes leven. In de omgeving van de drinkplaats bevindt zich een modderpoel waar met name de neushoorns in de zomer dankbaar gebruik van maken. Waterbokken gaan wel eens zwemmen in de vijver midden op de Safarivlakte..",
    "Safari | Burgers' Zoo in Arnhem. Hoge temperaturen en droogte. De Oost-Afrikaanse savanne kent het hele jaar door hoge temperaturen en heeft gedurende een lange periode te maken met droogte. De meeste savannes in Oost-Afrika kennen twee regentijden en twee droge tijden per jaar. De kuddes blijven door deze klimatologische omstandigheden niet op dezelfde plek. Zodra er een aantal dagen geen regen valt en de groei van het gras afneemt, gaan zebra\u2019s en gnoes trekken. De trekroutes en \u2013tijden lijken niet een aangeboren en vast patroon te volgen, maar zijn vermoedelijk eerder afgestemd op de heersende voedselsituatie. Wetenschappers denken met name van gnoes dat ze aan wolkenformaties kunnen zien waar regen valt. Vermoedelijk kunnen deze dieren ook donder van verre horen en zelfs water over grote afstanden ruiken..",
    "Safari | Burgers' Zoo in Arnhem. Dieren. Voor veel grote planteneters geldt hier \u2018safety in numbers\u2019: door als grote kudde gezamenlijk op te trekken, vergroten ze de overlevingskansen van elk individueel dier. Vaak zoeken antilopen en zebra\u2019s de nabijheid van giraffen op, die met hun lange nekken fungeren als \u2018uitkijktorens van de savanne\u2019. Zodra een hongerige, jagende leeuw of luipaard gesignaleerd wordt, slaat \u00e9\u00e9n dier alarm en komt de hele kudde in beweging. De roofdieren zien zich geconfronteerd met \u00e9\u00e9n grote bewegende massa en moeten voor een succesvolle jacht proberen om \u00e9\u00e9n of meerdere dieren van de groep te isoleren. Samen optrekken levert meer veiligheid op en dus een grotere overlevingskans..",
    "Ocean | Burgers' Zoo in Arnhem. Het tropisch koraalrif. Burgers\u2019 Ocean is een tropisch koraalrifaquarium van acht miljoen liter water. Een zeer belangrijk onderdeel is het levende koraalrif van 750.000 liter water. Dit levende koraalrif is het grootste van Europa. Het ecosysteem tropisch koraalrif wordt in de Ocean nauwkeurig nagebootst. En dat is helemaal niet zo gemakkelijk, want koralen stellen buitengewoon hoge eisen aan de waterkwaliteit, de waterstroming, de hoeveelheid licht en de beschikbaarheid van het juiste voedsel..",
    "Ocean | Burgers' Zoo in Arnhem. Daal af langs de rifkloof. De ontdekkingsreis naar het tropische koraalrif begint bij een strandje, bij een tropische lagune waar het water nog ondiep is. Als u het pad volgt, daalt u af onder het wateroppervlak. Langs een rifkloof met geheimzinnige murenes arriveert u bij het levende koraalrif. Plotseling staat u op de rand van het koraalrif en kijkt u door een enorme panoramaruit, waar u oog in oog staat met verschillende haaiensoorten die kunnen opdoemen en weer verdwijnen in de oneindige diepte van de open oceaan. De tocht brengt u langzaam weer omhoog richting de oppervlakte en voert u langs barracuda\u2019s en scholen horsmakrelen tot u met open mond de adelaarsroggen en pijlstaartroggen sierlijk over u heen ziet zwemmen bij de haven..",
    "Ocean | Burgers' Zoo in Arnhem. Grote diversiteit. Burgers\u2019 Ocean laat het leven in een koraalrif in het Indopacifische gebied zien, een van de meest soortenrijke leefgebieden op aarde. Bij zo\u2019n rif concentreert het leven zich in de verder vrij voedselarme warme zee\u00ebn. Op en rond het rif leven talloze vissoorten en allerlei andere dieren, zoals zee-egels, garnalen, zeekomkommers, wormen en anemonen. Doordat er zoveel soorten leven, zijn de ecologische nissen smal. Dat wil zeggen dat elke soort zijn eigen specialisme kent. Elke diersoort neem zijn eigen rol in het ecosysteem in en zorgt zo voor een biologisch evenwicht..",
    "Ocean | Burgers' Zoo in Arnhem. Dieren. Bijzondere kleuren en vreemde vormen helpen de talloze vissoorten herkennen wie hun soortgenoten zijn. Sommige vissoorten zoals juffertjes kunnen in talrijke scholen voorkomen, terwijl van andere dieren slechts \u00e9\u00e9n of twee individuen in de wijde omtrek te bespeuren zijn. De verschillende soorten hebben ook hun eigen voorkeur voor het zwemmen bovenin, in het midden of juist onderin het bassin. Enkele soorten verschuilen zich graag in rotsspleten, terwijl je andere soorten meestal vrij zwemmend tegenkomt. Ook zit er per vissoort verschil in dag- of juist nachtactief gedrag. Omdat we \u00e9\u00e9n en hetzelfde ecosysteem laten zien in de Ocean, kun je bepaalde vissoorten op meerdere plaatsen tegenkomen..",
    "Ocean | Burgers' Zoo in Arnhem. Koraal. In Burgers\u2019 Ocean kunnen bezoekers genieten van het indrukwekkende levende koraalrif, rijk aan koralen. Maar zijn koralen nu planten of dieren? Een koraal is een dier; eigenlijk niet \u00e9\u00e9n dier, maar een hele kolonie van kleine diertjes: poliepjes genaamd. Bij de meeste soorten koralen die in onze Ocean te zien zijn, leeft elk poliepje samen met een plantje: een eencellig algje. Het algje maakt met behulp van fotosynthese suikers aan, waarbij het algje een deel van die suikers als \u2018onderhuur\u2019 aan het koraalpoliepje geeft. Koralen kunnen in twee hoofdgroepen worden onderverdeeld: zachte koralen en steenkoralen, en daarmee de basis van een koraalrif vormen. Plantaardig plankton is erg belangrijk voor het ecosysteem en dient als voedsel voor veel vissoorten en andere dieren. Algensoorten die niet gewenst zijn, moeten door duikers van de ruiten verwijderd worden. Ook zorgen we ervoor dat algen niet de kans krijgen om het koraal te overwoekeren en het zonlicht wegnemen..",
    "Ocean | Burgers' Zoo in Arnhem. Onderzoek. We weten als mensen steeds meer over het leven in de zee, maar veel is ook nog onbekend. Daarom verrichten we in de Ocean veel wetenschappelijk onderzoek en verzamelen we allerlei data van onze dieren. De kennis en kunde om met bijvoorbeeld koralen te kunnen kweken, zou in de toekomst belangrijk kunnen zijn voor het beschermen van koraalriffen in het wild. Het kweken met koralen is heel moeilijk, omdat een koraalkolonie uit tienduizenden zeer kleine diertjes bestaat die erg gevoelig zijn voor kleine veranderingen in hun leefomgeving. De hoeveelheid licht, de waterkwaliteit, de stroming van het water, de soort en hoeveelheid van het beschikbare voedsel: alles moet perfect zijn. Kleine afwijkingen daarin kunnen fatale gevolgen hebben. Het team van biologen en dierverzorgers van Burgers\u2019 Ocean weet al jarenlang succesvol te kweken met zowel zachte koralen als steenkoralen..",
    "Mangrove | Burgers' Zoo in Arnhem. Op avontuur in het mangrovebos. Bij binnenkomst in Burgers' Mangrove start de reis op een brug door het mangrovebos. Slechts weinig plantensoorten kunnen overleven in dit extreme zoutige klimaat, waar bij eb en vloed verschillende leefomstandigheden ontstaan. Als het eb wordt, komt de moddervlakte tot leven! Overal schieten wenkkrabben uit hun veilige holletjes tevoorschijn om voedsel te verzamelen of met hun imposante scharen indruk te maken op vrouwtjes en rivalen..",
    "Mangrove | Burgers' Zoo in Arnhem. Stap binnen in de wereld van de vlinders. Plotseling staan bezoekers oog in oog met de Caribische zeekoeien dankzij een meterslange panoramaruit van 12 meter lang en 1,8 meter hoog. Met wat geluk zwemmen deze indrukwekkende zoogdieren vlak langs de ruit voorbij. In het deel met tropisch droogbos zijn overal kleurrijke vlindersoorten te ontdekken en verschillende vogelsoorten te spotten. Hier is ook een poppenkast te vinden, waar net uitgekomen vlinders nog even hun vleugels drogen voordat de dierverzorgers ze loslaten in de hal..",
    "Mangrove | Burgers' Zoo in Arnhem. Van levensbelang voor de biodiversiteit. Burgers' Mangrove is gebaseerd op de mangrovebossen van het Midden-Amerikaanse land Belize. Mangroven worden weleens de kraamkamer van de oceaan genoemd, omdat veel vissoorten in de mangrove het levenslicht zien, die later op volwassen leeftijd naar de oceaan trekken. De vele steltwortels zorgen voor veilige, beschutte plaatsen voor jonge vissen om zich te kunnen verbergen voor gevaar. Voor veel vogelsoorten vormen mangroven veilige, goed beschutte broedgebieden. Tenslotte vormen mangroven voor diverse reptielen en bijvoorbeeld ook krabbensoorten een ideaal leefgebied. Bij eb trekt het zoute water van de zee zich terug om bij vloed juist overvloedig de mangrove binnen te stromen. Het zoete rivierwater bereikt bij de mangrove de zee en door deze mengeling ontstaat brakwater..",
    "Mangrove | Burgers' Zoo in Arnhem. Een bedreigd ecosysteem. Mangroven vinden we overal langs de kusten in de tropen. Helaas verdwijnen er wereldwijd grote stukken mangrove. Veel mangroven worden gekapt om plaats te maken voor garnalenkwekerijen. Bovendien raakt het water ernstig vervuild door chemicali\u00ebn die bij de kweek worden gebruikt. Ook worden mangrovebossen gekapt om plaats te maken voor huizen of om stranden aan te leggen voor toeristen. In gebieden waar mangrove is gekapt krijgt de zee vrij spel, treedt er erosie op en zijn dorpen door het water verslonden..",
    "Mangrove | Burgers' Zoo in Arnhem. Natuurbescherming in Belize. Wij zetten ons in om dit kwetsbare habitat te beschermen. We beschermen al meer dan 30 jaar een natuurgebied in Belize. Dit gebied omvat nu ruim 400 vierkante kilometer, dat is ruim zeven keer zo groot als Het Nationale Park De Hoge Veluwe. In het gebied komt bovendien zowel mangrovebos, altijd groen tropisch regenwoud, tropisch droogbos als een koraalrif vlak voor de kust voor. Rangers lopen talloze patrouilles en gaan illegale houtkap en visvangst tegen. Eerder vaak illegaal gekapte soorten bomen worden in boomkwekerijen verzorgd, voordat de grotere zaailingen weer in het bos worden uitgeplant. Met behulp van nachtcamera\u2019s bepalen de rangers in welke stukken schuwe dieren als de jaguar of de witlippekari voorkomen. Met Burgers' Mangrove\u00a0willen we bewustwording bij de bezoekers cre\u00ebren..",
    "Mangrove | Burgers' Zoo in Arnhem. Dieren. In Burgers\u2019 Mangrove leven Caribische zeekoeien, die hier ook al een jong hebben gekregen. In het grote bassin waarin deze zoogdieren leven, zijn ook diverse cichlidesoorten te vinden en enkele roofvissen die deze populatie weer in balans houden, zoals kaaimansnoeken. Op de moddervlakte die bij eb grotendeels droogvalt, leven tientallen wenkkrabben en in het aangrenzende water zijn degenkrabben te spotten. De Mangrove in Arnhem telt bovendien diverse vogelsoorten, zoals onder andere jacarinagorsjes,\u00a0suikervogels en specifieke duivensoorten. Basilisken vertegenwoordigen de reptielen in dit ecosysteem en de tientallen kleurrijke vlindersoorten die zich name ophouden in het gedeelte met tropisch droogbos zijn eveneens fascinerend om te zien!.",
    "Mangrove | Burgers' Zoo in Arnhem. Planten. Mangroven zijn extreme leefgebieden voor planten: ze bevinden zich langs tropische kusten, waar bijzonder veel zoninstraling bladeren kan verbranden, maar vooral waar bij elke vloed zout water de plantenwortels omspoelt. Wereldwijd komen slechts 110 soorten planten in mangrovegebieden voor; van de pakweg 380.000 soorten planten die er zijn! Opvallend zijn de steltwortels van de wereldwijd het vaakst in mangroven voorkomende boomsoort, de \u2018rode mangrove\u2019. Zij helpen de plant om stevig in het slijk te kunnen staan en tegelijkertijd tillen de steltwortels de rest van de plant wat op uit het periodieke zoutbad. Typerend voor mangroveplanten zijn ook de leerachtige, harde bladen die de plant tegen te veel zonnestraling beschermen..",
    "Rimba | Burgers' Zoo in Arnhem. Het tropenbos van Maleisi\u00eb. Burgers\u2019 Rimba biedt u een tocht door het Maleise tropische regenwoud! In deze wereld voeren wij u mee door een natuurgebied dat rijk is aan diersoorten. Burgers\u2019 Rimba is helemaal gewijd aan de grotere dieren uit het tropisch regenwoud van Zuidoost-Azi\u00eb. Het woord \u2018rimba\u2019 komt uit het Maleis en betekent \u2018bos\u2019 of \u2018jungle\u2019. Bij binnenkomst vindt u Maleise beren, siamangs en laponders die nieuwsgierig hun leefgebied verkennen. Vlakbij hen ziet u diverse hertensoorten en bantengs, indrukwekkende Aziatische runderen. Bij warm zomerweer kunt u de bantengs regelmatig in de watergracht afkoeling zien zoeken..",
    "Rimba | Burgers' Zoo in Arnhem. Van alle kanten bedreigd. In Azi\u00eb - het werelddeel met het hoogste bevolkingsaantal - staat de natuur sterk onder druk. Veel zoogdiersoorten uit tropisch Azi\u00eb zijn met uitsterven bedreigd. Overal ter wereld komt de natuur in het nauw door boskap en (vaak illegale) jacht voor vlees. De diersoorten die in de Rimba te zien zijn, hebben echter vaak nog andere problemen. Zo wordt in Azi\u00eb veel gestroopt om lichaamsdelen van dieren te verwerken in traditionele medicijnen, waarvan de werking niet wetenschappelijk is vastgesteld. Voorbeelden zijn bepaalde botten van de binturong, die potentieverhogend zouden werken en bovendien de kans op het krijgen van een zoon zouden vergroten. Van de tijger worden allerlei lichaamsdelen gebruikt voor poeders, drankjes en zalfjes tegen de meest uiteenlopende kwalen. De snorharen zouden helpen tegen kiespijn en de staart tegen epilepsie..",
    "Rimba | Burgers' Zoo in Arnhem. Wist je dat?. Zwijnsherten worden bedreigd door jacht en het verdwijnen van leefgebied. Ook verdringen door mensen ingevoerde planten hun favoriete voedselplanten. Regenwoud moet plaats maken voor grootschalige oliepalmplantages. Gibbons of langoeren vinden op deze plantages niet genoeg voedsel en beschutting om te overleven. Er nog maar zo'n 800 Sumatraanse tijgers zijn? Minder dan de helft leeft in het wild..",
    "Rimba | Burgers' Zoo in Arnhem. Fokprogramma\u2019s. Aangezien het in de natuur steeds slechter gaat met veel diersoorten, zijn de Europese dierentuinen in 1985 gestart met het opzetten van fokprogramma\u2019s voor bedreigde diersoorten. Voor deze fokprogramma\u2019s (European Endangered Species Programmes, afgekort EEP\u2019s) worden zoveel mogelijk gegevens van alle individuen van een diersoort verzameld. Met de gegevens zal de co\u00f6rdinator de populatie dieren zodanig managen dat deze genetisch zo gezond mogelijk blijft voor de toekomst. De co\u00f6rdinator volgt de status van de diersoort in het wild en heeft contact met natuurbeschermingsprojecten van de soort. Bovendien volgt hij onderzoek aan de soort en deelt dit met de betreffende dierentuinen, zodat de kennis over de diersoort altijd up-to-date blijft..",
    "Rimba | Burgers' Zoo in Arnhem. Gemengde dierverblijven. In de Rimba leven waar mogelijk verschillende diersoorten samen in \u00e9\u00e9n gezamenlijk verblijf. Bij de roofdieren zijn de mogelijkheden hiervoor natuurlijk beperkt. Toch delen de Maleise beren en binturongs hun buitenverblijf. Planteneters en sommige soorten alleseters zijn in principe makkelijker samen te houden. Tweehertensoorten (lierhert en zwijnshert) en twee apensoorten (laponder en siamang) zijn bij elkaar ondergebracht en ook bantengs leven in datzelfde deel..",
    "Park. Publieksfavorieten. Ons dierenpark bestaat uit zeven verschillende gebieden. Zes ervan hebben als thema een bepaald ecosysteem op aarde. Maar in \u00e9\u00e9n gebied, genaamd Burgers\u2019 Park, maakt de bezoeker kennis met allerlei zoogdieren en vogels uit verschillende werelddelen en habitats. Hier leven de favorieten van veel kinderen, zoals pingu\u00efns, olifanten en mensapen! Burgers\u2019 Park begint meteen na de entree van de dierentuin, met het verblijf van de zwartvoetpingu\u00efns. Wandelend over de glooiende paden ontmoeten de gasten de Aziatische olifanten, stokstaartjes, panters en maki's. Op ruime eilanden vertoeven de gorilla\u2019s en de chimpansees. Vlakbij kom je ook allerlei tropische vogels en de wallaby\u2019s tegen..",
    "Park. Een rijke historie. Liefhebbers van geschiedenis kunnen langs de hoofdroute in Burgers\u2019 Park foto\u2019s en info over de rijke historie van Burgers\u2019 Zoo vinden. Nog een paar jaar geleden kon je in dit gedeelte ook historische verblijven van decennia geleden herkennen, die zijn aangepast voor kleinere diersoorten. Maar ook de vroegere tijgervallei en het gedeelte waar aan het begin van de eeuw nog de orang-oetans leefden, zijn inmiddels helemaal vernieuwd. Maki's, doodshoofdapen en neusberen voelen zich in hun in 2019 geopende gebieden helemaal op hun gemak..",
    "Park. Planten. Omdat het Park niet \u00e9\u00e9n bepaald werelddeel of habitattype vertegenwoordigt en omdat dit stuk van de dierentuin zich in de openlucht bevindt, bestaat de beplanting vooral uit inheemse soorten. Het aanplanten van voor de Veluwe typische struiken en bloeiende planten bevordert de diversiteit aan insecten en vogels. Natuurliefhebbers zullen dus ook tussen de verblijven diverse inheemse soorten kunnen ontdekken. Om bijen, vlinders en andere insecten te ondersteunen, zaaien we eenjarige en tweejarige bloemenweides in. Die ontvouwen vooral in het begin van de zomer een kleurrijke pracht!.",
    "Park. Dieren. Sommige diersoorten in Burgers\u2019 Park zijn met uitsterven bedreigd. Uiteraard de mensapen. Van de Sri Lanka panters zijn er in de natuur nog slechts minder dan duizend over. Een fokprogramma voor deze bedreigde soorten is dan vaak ook pure noodzaak om een veilige reservepopulatie op te bouwen. Maar jongen laten krijgen is niet het enige doel van een fokprogramma. In sommige gevallen moet voor een goede populatieopbouw ook een vrijgezellengroep worden gehouden. Zo bestaan onze groepen ringstaartmaki\u2019s en Peruaanse doodshoofdapen uit alleen mannetjes. Ook bij de Aziatische olifanten ambi\u00ebren we geen voortplanting. Daar richten we ons op de opvang van oudere olifantenvrouwtjes..",
    "Kids in het park | Burgers' Zoo in Arnhem. Speeltuinen. Bij Burgers' Zoo kun je naast veel dieren ontdekken ook heel veel spelen, we hebben maar liefst drie hele bijzondere en avontuurlijke speeltuinen in ons park. Van de Kids Jungle, een indoor speeltuin, tot onze nieuwe speeltuin die geopend is vanaf Pasen 2024 waarbij er veel waterpret kan worden beleefd. Daarnaast hebben we naast het parkrestaurant eveneens het Avonturenland waar onze jonge gasten lekker kunnen ravotten en zich volledig uitleven. Aan de ouders is ook gedacht, bij elke speeltuin zijn voldoende zitmogelijkheden en veiligheid staat ten alle tijde voorop in het ontwerp van onze speeltuinen. Kun jij ook niet wachten om meer te ontdekken over onze speeltuinen? Kom dan snel een keer langs en beleef het zelf!.",
    "Kids in het park | Burgers' Zoo in Arnhem. Kinderfeestje geven?. Wat is er nu leuker dan je verjaardag vieren in een echt regenwoud? Om vervolgens samen met je vriendjes en vriendinnetjes af te dalen naar de bodem van de zee, of plotseling oog in oog met een tijger te staan? \u00a0 Samen met vriendjes en vriendinnetjes een te gekke dag beleven en ook nog eens een feestje geven..",
    "Kids in het park | Burgers' Zoo in Arnhem. Kidsclub. Enthousiaste kinderen die aankomende september in groep 3, 4, 5 of 6 van de basisschool zitten \u00e9n een abonnement op Burgers\u2019 Zoo hebben, kunnen bij de Kidsclub meedoen. De Kidsclub komt van september 2019 t/m juni 2020 telkens op de eerste zondag van de maand (ook tijdens vakanties) bij elkaar. Na een aantal activiteiten zijn de jonge dierenliefhebbers al echte zoo-experts geworden..",
    "Kids in het park | Burgers' Zoo in Arnhem. Spannende rondleidingen. Kom je naar Burgers' Zoo en zit je vol met vragen? Of misschien wil je wel heel veel weten over \u00e9\u00e9n van onze werelden? Dan is het misschien leuk om een\u00a0rondleiding aan te vragen. In het park krijg je alle verhalen te horen over Burgers' Zoo en kun jij straks iedereen vertellen wat jij allemaal weet..",
    "Kids in het park | Burgers' Zoo in Arnhem. Speurtochten. Burgers' Zoo heeft een aantal speurtochten ontwikkeld voor kinderen van verschillende leeftijdsgroepen. U kunt deze hier zelf gratis downloaden en printen. Deze speurtochten zetten de kinderen op een spelende en leuke manier aan het denken. Bovendien zijn de speurtochten interactief opgesteld, zodat de kinderen de dieren eerst dienen te bekijken voordat ze de vragen kunnen maken. Bekijk hieronder de verschillende speurtochten die we aanbieden..",
    "Kids in het park | Burgers' Zoo in Arnhem. Spreekbeurt. Wil je een spreekbeurt houden of een werkstuk maken over Burgers\u2019 Zoo? Hartstikke leuk! Met\u00a0Jouw spreekbeurt over Burgers' Zoo\u00a0kom je\u00a0alles te weten over ons dierenpark.\u00a0Dierverzorger staat in de top drie van droomberoepen!\u00a0Wij krijgen dan ook heel veel vragen van kinderen over wat dierverzorgers in de dierentuin allemaal doen en hoe je dierverzorger kunt worden.\u00a0Werken als dierverzorger geeft je antwoord op die vragen! Hopelijk helpt het je bij het maken van een super spreekbeurt of werkstuk!.",
    "Kids in het park | Burgers' Zoo in Arnhem. Kleurplaten. Voor de creatievelingen onder ons hebben we een aantal kleurplaten van Burgers' Zoo die je kan downloaden..",
    "Kids in het park | Burgers' Zoo in Arnhem. Voorleesverhaal Burgie. Aardvarken Burgie is bijna jarig. Zijn dierenvrienden uit Burgers\u2019 Zoo denken na over een bijzonder feestje voor Burgie. Ze komen met de gekste idee\u00ebn! Dit voorleesverhaal met grappige illustraties laat de allerkleinsten kennis maken met een aantal dieren uit Burgers\u2019 Zoo..",
    "Kids in het park | Burgers' Zoo in Arnhem. Dit zijn... Zo\u00eb & Silos!. In 2016 leerden bezoekers van Burgers\u2019 Zoo voor het eerst het nieuwsgierige, leergierige meisje Zo\u00eb kennen in de black-light musical Deep Ocean Monsters. Ze is als abonnementhouder heel vaak in Burgers\u2019 Zoo te vinden, waar ze opvalt door haar grote kennis van de dieren en de natuur. In Burgers' Zoo leert Zo\u00eb als vaste dierenparkbezoeker stagiair dierverzorging Silos kennen, wiens vader ranger in Belize is. Zo\u00eb & Silos beleven samen allerlei avonturen in Burgers' Zoo..",
    "Zo\u00eb & Silos | Burgers' Zoo in Arnhem. Park. In 2016 leerden bezoekers van Burgers\u2019 Zoo voor het eerst het nieuwsgierige, leergierige meisje Zo\u00eb kennen in de black-light musical Deep Ocean Monsters. Ze is als abonnementhouder heel vaak in Burgers\u2019 Zoo te vinden, waar ze opvalt door haar grote kennis van de dieren en de natuur. In\u00a0Burgers' Zoo leert Zo\u00eb als vaste dierenparkbezoeker stagiair dierverzorging Silos kennen, wiens vader ranger in Belize is. Zo\u00eb & Silos beleven samen allerlei avonturen in Burgers' Zoo..",
    "Zo\u00eb & Silos | Burgers' Zoo in Arnhem. Zo\u00eb & Silos: De Rimba Musical. Deze zomer spelen Zo\u00eb en Silos de hoofdrol in de nieuwe Ocean Musical, die van 13 juli t/m 18 augustus dagelijks in het Auditorium van ons Safari Meeting Centre te zien is. Zo\u00eb & Silos staan midden in het tropisch regenwoud van Vietnam! Hoe zijn ze daar nu weer terechtgekomen? Ze zijn op zoek naar een zeer bedreigd dier, dat helaas ook erg onbekend is: het schubdier. Wat is dat prachtige gezang dat ze hoog in de bomen horen? En klopt het eigenlijk wel dat er geen tijgers meer in Vietnam zouden leven... Kom snel bij de show kijken hoe dit afloopt!.",
    "Zo\u00eb & Silos | Burgers' Zoo in Arnhem. Zo\u00eb & Silos: De Ocean Musical. In een avontuur van 25 minuten duiken jullie met Zo\u00eb en Silos naar de bodem van de tropische koraalzee. Plotseling horen ze geluiden\u2026 en doemen er haaien op! Onze helden ontdekken al snel dat deze haaien helemaal niet gevaarlijk zijn. Maar dan gebeurt er ineens een ongeluk\u2026 lukt het Zo\u00eb en Silos om de situatie te redden? Kom snel bij de shows kijken!.",
    "Zo\u00eb & Silos | Burgers' Zoo in Arnhem. Zo\u00eb & Silos - de Safari musical. Zo\u00eb & Silos komen deze zomer weer terug met een avontuurlijke musical op de Oost-Afrikaanse savanne, waar Silos het nachtgedrag van de dieren bij volle maan bestudeert. Een spannend avontuur, waarbij Zo\u00eb en Silos oog in oog komen te staan met een betweterige Zebra, een gevoelige giraf en een norse neushoorn. Wanneer de Koning der Dieren zijn intrede doet komen de dieren tegenover elkaar te staan en bereikt de spanning zijn hoogtepunt. Zo\u00eb en Silos moeten alles op alles zetten om het in goede banen te leiden en de dieren laten inzien dat ondanks alle verschillen alles leuker is als je het samen doet.\u00a0Tuko Pamoja!.",
    "Zo\u00eb & Silos | Burgers' Zoo in Arnhem. Deep Ocean Monsters. Meer dan 80.000 bezoekers hebben Zo\u00eb in de zomer van 2016 leren kennen als de hoofdpersoon van onze musical Deep Ocean Monsters. Zo\u00eb is een razend enthousiast, heel leergierig meisje dat niets liever wil dan dierverzorger worden in Burgers\u2019 Zoo. In de musical Deep Ocean Monsters daalde ze in haar droom af naar de bodem van de diepzee, waar ze in een kleurrijk, muzikaal avontuur kennis maakte met Blobby de Blobvis, Spic de Diepzeepissebed en Angel de Hengelvis. Zo\u00eb wist met haar spetterende optreden al het hart te veroveren van jong en oud!.",
    "Zo\u00eb & Silos | Burgers' Zoo in Arnhem. Zo\u00eb & Silos: de televisieserie. Zo\u00eb is weer terug\u2026 en hoe! Burgers\u2019 Zoo heeft een tiendelige televisieserie in het dierenpark opgenomen over Zo\u00eb. Ze is als abonnementhouder heel vaak in Burgers\u2019 Zoo te vinden, waar ze opvalt door haar grote kennis van de dieren en de natuur. Zo leert ze hoofdverzorger Lex kennen, bij wie ze regelmatig een rondleiding volgt, en de twee jonge dierverzorgers Silos en Tom. De vader van Silos komt uit Belize, waar hij parkranger is in het natuurgebied dat Burgers\u2019 Zoo al jarenlang succesvol beschermt in dit Midden-Amerikaanse land. Al snel ontstaat er wat rivaliteit tussen Silos en Tom: hoewel Silos Tom als zijn collega en vriend ziet, gaat Tom vooral de strijd met hem aan. Tom ziet Silos juist als een rivaal en wil hem telkens te slim af zijn. Als beide jongens behoorlijk onder de indruk raken van de knappe, enthousiaste Zo\u00eb neemt ook de spanning toe en gebeuren er plotseling raadselachtige dingen in het park\u2026.",
    "Zo\u00eb & Silos | Burgers' Zoo in Arnhem. Zo\u00eb & Silos - De Mangrove Musical. The story continues! In \u2018Zo\u00eb & Silos \u2013 de Mangrove Musical\u2019 beleven\u00a0Zo\u00eb & Silos\u00a0een spannend avontuur, waarin het leven in de mangrove op kleurrijke en educatieve wijze centraal staat.\u00a0Tijdens haar bezoek aan Burgers\u2019 Zoo verwondert de jonge Zo\u00eb zich over de kleurrijke omgeving van Burgers\u2019 Mangrove, waar bezoekers worden ondergedompeld in de bijzondere en kwetsbare \u2018kraamkamer van de oceaan\u2019. Haar vriend Silos is in het Zuid-Amerikaanse Belize, waar hij zijn vader bezoekt die werkzaam is als ranger in de plaatselijke mangrove. Zo\u00eb droomt ervan om, net als Silos, de mangrove van Belize te bezoeken. Na een uitgebreid videogesprek met haar vriend aan de andere kant van de wereld, valt Zo\u00eb in slaap en komt zij in haar dromen terecht in de wereld die Silos zo dierbaar is..",
    "Zo\u00eb & Silos | Burgers' Zoo in Arnhem. Zo\u00eb & Silos: een reis om de wereld met de dieren. Met de tv-serie waren Zo\u00eb & Silos al eerder op YouTube te bewonderen. In de zomer van 2018 zijn Zo\u00eb & Silos terug met gave muziekvideo's waar kinderen\u00a0naar hartenlust mee kunnen meezingen! In de videoclips zingen Zo\u00eb en Silos over bijzondere dieren uit de Bush, Desert, Mangrove, Ocean, Park, Rimba en Safari.\u00a0Zo zingen zij onder andere over de neushoorns, giraffen en zebra's\u00a0van de Safari\u00a0en in de Bush zingen zij onder andere het\u00a0aardvarken\u00a0en de zangvogels toe. In totaal verschijnen er 10 muziekvideo's.\u00a0Kun jij ze al meezingen? Bekijk de muziekvideo's op YouTube Luister Zo\u00eb & Silos op Spotify.",
    "Zo\u00eb & Silos | Burgers' Zoo in Arnhem. Zo\u00eb & Silos - De Desert Musical. De zon schittert hoog aan de hemel, boven de lichtgevende zandduinen en ruige rotsen van de uitgestrekte Mojave-woestijn in Arizona. Het lijkt wel een droom\u2026 Het is op deze bijzondere plek dat Zo\u00eb & Silos elkaar weer ontmoeten. Wat hebben ze elkaar gemist! Tijdens hun wandeling komen ze een klein dier tegen wat op een zwijn lijkt: een halsbandpekari. Na een heftige en zeldzame regenbui is hij zijn familie kwijtgeraakt. Zo\u00eb & Silos besluiten hem te helpen. Maar hoe vinden ze zo snel de groep pekari\u2019s terug in de grote woestijn. En, zijn ze wel veilig voor de lynxen en poema\u2019s die op de loer liggen?\u00a0Laat je meevoeren in deze wervelende, swingende show naar de kleurrijke wereld van de Mojave-woestijn en verwonder je over de wezens die hier leven..",
    "Zo\u00eb & Silos | Burgers' Zoo in Arnhem. Zo\u00eb & Silos - De Bush Musical. Het verhaal gaat verder! Na het grote succes van \u2018Zo\u00eb & Silos - De\u00a0Desert Musical\u2019 stond in de zomer van 2019 het leven in het tropisch regenwoud centraal in De Bush Musical! Hier maakte we kennis met onder andere de\u00a0victoria kroonduif, die tijdens het uitbroeden van haar ei een brommend geluid hoort waarna plotseling de hele boom omviel! Lukt het Zo\u00eb & Silos met behulp van het\u00a0aardvarken, de\u00a0kleinklauwotter\u00a0en de\u00a0kaaiman\u00a0om het ei van de kroonduif terug te vinden?.",
    "Vier je kinderfeestje in Burgers' Zoo! | Burgers' Zoo in Arnhem. Park. Wat is er nu leuker dan je verjaardag vieren in Burgers' Zoo? Dwaal af naar de bodem van de Ocean, ga op zoek naar dieren in de Bush\u00a0of spot de tientallen soorten vlinders in de Mangrove!\u00a0Voor de kinderfeestjes kunt u kiezen uit de thema's: Vogelfeestje, Haaienfeestje of Vlinderfeestje..",
    "Vier je kinderfeestje in Burgers' Zoo! | Burgers' Zoo in Arnhem. Vogelfeestje. Het vogelfeestje staat volledig in het thema van de vogels in de\u00a0bush. Naast toegang tot het park krijgt de jarige een mooie verjaardagstas met: Vogelhoed Feestbutton Pakje kleurpotloden Vogelzoek kleurplaat voor het spotten van vogels in de bush (+ antwoordbladen voor de begeleider).",
    "Vier je kinderfeestje in Burgers' Zoo! | Burgers' Zoo in Arnhem. Haaienfeestje. In het haaienfeestje daal je af naar de bodem van de\u00a0ocean\u00a0om op zoek te gaan naar verschillende soorten haaien.\u00a0Naast toegang tot het park krijgt de jarige een mooie verjaardagstas met: Haaienhoed\u00a0 Feestbutton Pakje kleurpotloden Haaienonderzoeks kleurplaat (+ antwoordbladen voor de begeleider).",
    "Vier je kinderfeestje in Burgers' Zoo! | Burgers' Zoo in Arnhem. Vlinderfeestje. Het vlinderfeestje staat volledig in het thema van de vlinders in de\u00a0mangrove. Naast toegang tot het park krijgt de jarige een mooie verjaardagstas met: Vlinderhoed Feestbutton Pakje kleurpotloden Vlinderzoek kleurplaat voor het spotten van vlinders en poppen in de mangrove (+ antwoordbladen voor de begeleider).",
    "Vier je kinderfeestje in Burgers' Zoo! | Burgers' Zoo in Arnhem. Horeca arrangementen. Frites-arrangement. Verjaardagstafel met glas ranja, soesjes en snoep.\u00a0 De verjaardagstafel staat 1 uur na aankomst in de dierentuin klaar. Afsluiting van de dag op een door u gewenst tijdstip met een beker vers gebakken frites met mayonaise, een pakje Capri-Sonne en een waterijsje in het Park Restaurant of het Bush Restaurant, middels coupons. Wij hanteren een minimum van 5 kinderen en 2 volwassenen. Het maximale aantal personen is 12 per feestje. Mocht u hierover vragen hebben, neem dan contact op met 026-3537201 / events@burgerszoo.nl.",
    "Vier je kinderfeestje in Burgers' Zoo! | Burgers' Zoo in Arnhem. Horeca arrangementen. Pizza-arrangement. In het Park Restaurant ontvangt de jarige een picknickmand met lekkernijen (pakje Caprisonne, snoepzakje, zakje chips,handfruit en coupon voor waterijsje) voor de feestgangers. De pizza maaltijd staat 2 uur na aankomst in de dierentuin klaar. Terugkomst in het Park Restaurant, versierde tafel waar de feestgangers hun favoriete pizza kunnen maken en hun pizzabakkersdiploma kunnen behalen. Ranja voor bij de pizza.\u00a0 Wij hanteren een minimum van 5 kinderen en 2 volwassenen. Het maximale aantal personen is 12 per feestje. Mocht u hierover vragen hebben, neem dan contact op met 026-3537201 / events@burgerszoo.nl.",
    "Vier je kinderfeestje in Burgers' Zoo! | Burgers' Zoo in Arnhem. Horeca arrangementen. Tarieven frites-arrangement. Per kind t/m 12 jaar \u20ac23,50 Per volwassene \u20ac25,50 Indien u een abonnement heeft ontvangt u een korting van \u20ac 12,25.",
    "Vier je kinderfeestje in Burgers' Zoo! | Burgers' Zoo in Arnhem. Horeca arrangementen. Tarieven pizza-arrangement. Per kind t/m 12 jaar \u20ac24,50 Per volwassene \u20ac26,50 Indien u een abonnement heeft ontvangt u een korting van \u20ac 12,25.",
    "Vier je kinderfeestje in Burgers' Zoo! | Burgers' Zoo in Arnhem. Online\u00a0aanvragen. Een kinderfeestje vieren bij Burgers\u2019 Zoo is mogelijk van maandag tot en met zaterdag, met uitzondering van feestdagen en de schoolvakanties. Kinderfeestjes zijn te reserveren vanaf minimaal 5 kinderen begeleid door maximaal 2 volwassenen. Kinderfeestjes dienen minimaal 1 week van tevoren te worden geboekt. Het boeken van dit arrangement is op basis van beschikbaarheid..",
    "Vier je kinderfeestje in Burgers' Zoo! | Burgers' Zoo in Arnhem. Extra's. Uitnodiging kinderfeestje. Download hieronder de bijpassende uitnodiging voor het kinderfeestje: Vogelfeestje uitnodiging Haaienfeestje uitnodiging Vlinderfeestje uitnodiging.",
    "Privacy statement | Burgers' Zoo in Arnhem. Park. Dit privacy statement is van toepassing op de verwerking van persoonsgegevens door Koninklijke Burgers\u2019 Zoo B.V. (KvK 09010772), hierna Burgers\u2019 Zoo genoemd..",
    "Privacy statement | Burgers' Zoo in Arnhem. Verwerking van uw persoonsgegevens. Voor Burgers\u2019 Zoo is de bescherming van persoonsgegevens zeer belangrijk. We respecteren uw privacy en behandelen uw gegevens altijd vertrouwelijk en volgens de wetgeving..",
    "Privacy statement | Burgers' Zoo in Arnhem. Welke gegevens worden door ons verzameld?. Van bezoekers die een online toegangskaartje kopen voor een dagbezoek:\u00a0- Naam, postcode en woonplaats.- E-mailadres.- Bankgegevens. Van abonnementhouders die een jaarabonnement bij ons afsluiten:- Naam, postcode, woonplaats en land.- E-mailadres.- Geslacht.- Geboortedatum.- Telefoonnummer.- Pasfoto.- Bankgegevens. Van bezoekers die een overnachting Burgers' Zoo Camp boeken:- Naam, postcode, woonplaats en land.- E-mailadres.- Telefoonnummer.- Nationaliteit.- Handtekening. Van bezoekers die een feestelijk of zakelijk evenement in ons park organiseren, zoals een kinderfeestje, schoolreisje of conferentie in ons Safari Meeting Centre:- Contactgegevens.- Betaalgegevens. Van parkbezoekers die de camera\u2019s passeren die bij onze dierenverblijven zijn geplaatst voor uw veiligheid en om onze dieren goed te kunnen observeren en verzorgen:- Beeldmateriaal. Van bezoekers van onze Nederlandse, Duitse of Engelstalige website:\u00a0- IP-adres..",
    "Privacy statement | Burgers' Zoo in Arnhem. Waarvoor gebruiken we uw persoonsgegevens?. We verwerken uw gegevens om onze dienstverlening op elk gebied verder te verbeteren: Allereerst voor het garanderen van de veiligheid van onze dieren en u als bezoeker. Om u zo goed mogelijk te informeren met onze website, social media en magazines. Voor het versturen van e-mailnieuwsbrieven over onze dieren of andere activiteiten. Om contact met u op te kunnen nemen en te reageren op uw vragen om informatie. Om u passend te informeren over evenementen die interessant voor u kunnen zijn. Voor het snel en goed uitvoeren van overeenkomsten met u, zoals een abonnement. Voor het voeren van onze administratie en het innen van verschuldigde bedragen. Voor het voldoen aan de verplichting om onze administratie zeven jaar te bewaren. Voor de behandeling van geschillen en het mogelijk maken van accountantscontrole..",
    "Privacy statement | Burgers' Zoo in Arnhem. Verplichte verstrekking van persoonsgegevens. Wanneer wij u om persoonsgegevens vragen, dan maken we u duidelijk of de verstrekking noodzakelijk of wettelijk verplicht is. Bovendien vertellen we u wat de mogelijke gevolgen zijn als u de gegevens niet verstrekt. Hierbij is altijd het uitgangspunt dat Burgers\u2019 Zoo niet meer persoonsgegevens zal verwerken dan strikt nodig is..",
    "Privacy statement | Burgers' Zoo in Arnhem. Onze rechtsgronden voor de verwerking. Burgers\u2019 Zoo heeft de volgende rechtsgronden voor de verwerking van uw gegevens: De toestemming die u ons heeft gegeven bij het invullen van uw gegevens. Het op uw verzoek uitvoeren van een overeenkomst, zoals een abonnement. Het voldoen aan wettelijke verplichtingen, zoals bijvoorbeeld van de Belastingdienst. De behartiging van ons gerechtvaardigde belang, met verdere uitleg hieronder. Voor de hierboven als 2, 3, 4, 5, 7 genummerde doelen doen we een beroep op de rechtsgrond van het gerechtvaardigd belang. Dit gerechtvaardigde belang bestaat uit marketingdoeleinden, intern beheer en historisch- en statistisch onderzoek. Wij willen u als bezoeker van Burgers\u2019 Zoo een optimale beleving bieden. Dit kunnen wij alleen als we weten wat uw wensen zijn. Daarom verrichten wij veel onderzoek en analyseren wij bijvoorbeeld data op onze website. Op basis van deze data maken wij uw dagje uit en uw ervaring met onze website, social media en nieuwsbrief nog leuker, persoonlijker en informatiever. Daarnaast hebben we zoveel mogelijk contact met onze bezoekers. Bijvoorbeeld als u vragen of klachten heeft. We willen u als bezoeker bewust maken van het grote belang van de natuur. Dat doen we onder andere met informatieve stukken die we online verspreiden. Zo kunnen wij u op de hoogte houden van de dieren in ons park en het natuurgebied dat we beschermen in Belize. Bovendien denkt Burgers\u2019 Zoo graag met u mee en daarom sturen we u per e-mail regelmatig informatie over speciale arrangementen, activiteiten en evenementen. Heeft u bezwaar tegen deze verwerkingen van uw persoonsgegevens? Dan leest u verderop in dit privacy statement hoe u een beroep kunt doen op het recht van bezwaar..",
    "Privacy statement | Burgers' Zoo in Arnhem. Uitwisseling met onze partners en andere partijen. Voor een optimale dienstverlening delen we uw persoonsgegevens met onze partners. Denk hierbij aan partners die onze website en e-mailsysteem onderhouden. Daarnaast delen we uw gegevens met de volgende derde partijen die u extra service bieden: TicketCounter: voor het snel, safe en simpel kopen van uw online toegangskaartje. E-Village: voor het ontvangen van gepersonaliseerde e-mails na uw toestemming. Mews: voor het boeken van een overnachting Burgers' Zoo Camp. Tenslotte delen we uw gegevens met derden die op de website van Burgers\u2019 Zoo gebruik maken van cookies. Zie voor meer informatie over deze derden en hun privacy statement\u00a0ons Cookiestatement.\u00a0Burgers\u2019 Zoo verstrekt overigens geen persoonsgegevens aan derde partijen die de gegevens voor eigen doeleinden gebruiken. Tenzij u: Uw voorafgaande toestemming heeft gegeven voor de verstrekking. Burgers\u2019 Zoo wettelijk verplicht is om de gegevens te verstrekken..",
    "Privacy statement | Burgers' Zoo in Arnhem. Geen doorgifte aan landen buiten de EU. Uw persoonsgegevens worden uitsluitend binnen de grenzen van de Europese Unie verwerkt..",
    "Privacy statement | Burgers' Zoo in Arnhem. Geautomatiseerde besluitvorming en profiling. U ontvangt het liefst informatie die zo goed mogelijk aansluit bij uw persoonlijke interesses. Burgers\u2019 Zoo maakt daarom gebruik van geautomatiseerde besluitvorming en/of profiling. Het belang van Burgers\u2019 Zoo in het gebruik van deze technieken is gelegen in het kunnen aanbieden van gepersonaliseerde berichten op basis van uw persoonlijke interesses. Bent u bijvoorbeeld met name ge\u00efnteresseerd in het oceaanleven? Dan houden we u hiervan extra op de hoogte. Daarnaast gebruiken we de gegevens voor educatieve en statistische doeleinden. Daarnaast is het voor Burgers\u2019 Zoo belangrijk om te weten welke doelgroepen zij bereikt en hoe zij daarop in kan spelen..",
    "Privacy statement | Burgers' Zoo in Arnhem. Noodzakelijke en verplichte bewaartermijnen. Uw gegevens worden nooit langer dan noodzakelijk of wettelijk verplicht bewaard. De Belastingdienst verplicht ons om onze administratie zeven jaar bewaren. Beelden van beveiligingscamera\u2019s worden slechts zeven dagen bewaard..",
    "Privacy statement | Burgers' Zoo in Arnhem. Optimale beveiliging van persoonsgegevens. Burgers\u2019 Zoo heeft vanzelfsprekend alle noodzakelijke passende technische en organisatorische maatregelen genomen om uw persoonsgegevens te beveiligen tegen verlies of onrechtmatig gebruik. Op zowel organisatorisch als technisch gebied worden alle data vertrouwelijk behandeld..",
    "Privacy statement | Burgers' Zoo in Arnhem. Wat zijn uw rechten qua persoonsgegevens?. Inzagerecht: u kunt de door Burgers\u2019 Zoo verwerkte persoonsgegevens inzien. Correctie- en verwijderingsrecht: u kunt gegevens laten wijzigen of verwijderen. Recht van bezwaar: u kunt uzelf altijd afmelden voor bijvoorbeeld e-mailings. Uw bezwaar tegen niet-commercieel gebruik van uw persoonsgegevens, bijvoorbeeld voor onze administratie, lossen we in onderling overleg op. Recht op beperking: als u vindt dat wij niet de juiste persoonlijke gegevens hebben van u, heeft u het recht om uw gegevens tijdelijk te laten \u2018bevriezen\u2019. Recht op gegevensoverdraagbaarheid: u kunt uw gegevens door ons in een gangbaar machinaal formaat laten overdragen aan een ander verantwoordelijke persoon. Intrekking van toestemming: u heeft altijd het recht een eenmaal gegeven toestemming in te trekken. Wij zullen de verwerking dan ogenblikkelijk staken..",
    "Privacy statement | Burgers' Zoo in Arnhem. Wijzigingen. Dit Privacy Statement kan worden gewijzigd. Deze wijzigingen worden bekendgemaakt op de website van Burgers\u2019 Zoo: www.burgerszoo.nl..",
    "Privacy statement | Burgers' Zoo in Arnhem. Vooraf toestemming voor nieuwe doeleinden. Burgers\u2019 Zoo kan uw persoonsgegevens verwerken voor nieuwe doeleinden die nog niet staan vermeld in dit Privacy Statement. In dat geval zullen wij contact met u opnemen voordat we uw gegevens hiervoor gaan gebruiken. U krijgt dan vanzelfsprekend de mogelijkheid om uw deelname te weigeren..",
    "Privacy statement | Burgers' Zoo in Arnhem. Klachten?. Het staat u verder altijd vrij een klacht in te dienen bij de toezichthouder. De toezichthouder op de privacywetgeving is de Autoriteit Persoonsgegevens. U kunt contact opnemen met de toezichthouder via\u00a0www.autoriteitpersoonsgegevens.nl..",
    "Breedlipneushoorn. Plek in het dierenrijk. Breedlipneushoorns zijn de grootste en meest sociale van de vijf soorten neushoorns. Neushoorns behoren tot onevenhoevige hoefdieren. Andere vertegenwoordigers van deze groep in Burgers\u2019 Zoo zijn de zebra\u2019s..",
    "Breedlipneushoorn. Eigenschappen van de Breedlipneushoorn. Gewicht. mannetjes 3000 kg, vrouwtjes 2000 kg.",
    "Breedlipneushoorn. Eigenschappen van de Breedlipneushoorn. Leefwijze. mannetjes solitair, vrouwtjes in losse groepen.",
    "Breedlipneushoorn. Bijzonder gedrag. Mannetjes breedlipneushoorns zijn territoriaal. Het territorium markeren ze met urine en met poep, die ze op bepaalde plekken deponeren. Vrouwtjes zijn in hun thuisgebied welkom, maar andere mannetjes worden alleen getolereerd op bepaalde paden naar waterplekken toe..",
    "Breedlipneushoorn. Wist u dit al over breedlipneushoorns?. Er leven momenteel zo\u2019n 11.000 breedlipneushoorns in de natuur. Dat is niet zo veel, maar toch zijn ze de neushoornsoort met de grootste populatie. \nZo\u2019n honderd jaar geleden was de breedlipneushoorn al een keer op een haar na uitgestorven. Toen waren nog slechts enkele tientallen dieren over, in een gebiedje in Zululand. Alle vandaag levende breedlipneushoorns zijn nakomelingen van deze dieren! \nPasgeboren neushoorns wegen ongeveer 60 kilo. Neushoornmelk is behoorlijk voedzaam; een jong kan per dag wel zo\u2019n 1,5 kg aankomen!.",
    "Breedlipneushoorn. Voortplanting. Als een neushoornvrouwtje bronstig is, laat het langdurig een mannetje achter zich aanjagen. Zo kan de man bewijzen dat hij in goede conditie is. De paring zelf duurt lang, soms wel langer dan een uur. Vandaar vermoedelijk het bijgeloof in sommige culturen dat de gemalen hoorn van een neushoorn goed is voor de potentie..",
    "Breedlipneushoorn. E\u00e9n met de natuur. Op de Afrikaanse savanne leven twee soorten neushoorns: de puntlipneushoorn en de breedlipneushoorn. Terwijl de puntlipneushoorn blaadjes van struiken plukt, voeden breedlipneushoorn zich met gras. Er is op de savanne meer gras beschikbaar dan bladmateriaal, vandaar waarschijnlijk dat breedlipneushoorns zich minder solitair gedragen dan puntlipneushoorns..",
    "Breedlipneushoorn. Europese top vijf dankzij geboorte neushoorn. In Burgers\u2019 Zoo bewonen de breedlipneushoorns het achterste gedeelte van de Safarivlakte. Er zijn meerdere vrouwtjes, die het scepter zwaaien over de iets grotere en zwaardere fokman. Er zijn al verscheidene keren jongen geboren in Burgers\u2019 Zoo. Dat is een mooi succes, ook voor het Europese fokprogramma voor deze soort. Bij warm weer vinden de neushoorns het heerlijk om vlak bij het uitkijkpunt bij de waterpoel in de natte modder te liggen. Op die manier koelen ze af en verzorgen ze ook hun huid. Hun dieet is \u00a0- zoals het bij graseters hoort - vrij sober:\u00a0hooi en wat brokken speciaal voor grasetende dieren..",
    "Sumatraanse tijger. Plek in het dierenrijk. Sumatraanse tijgers zijn \u00e9\u00e9n van de vijf ondersoorten tijgers. Tijgers zijn grote katachtigen, hun nauwste familie in Burgers\u2019 Zoo zijn de leeuwen en de panters..",
    "Sumatraanse tijger. Eigenschappen van de Sumatraanse tijger. Voedsel. hoefdieren, vogels, apen, vissen.",
    "Sumatraanse tijger. Bijzonder gedrag. Tijgers hebben een bijzondere jachtstrategie: ze besluipen hun prooi eerst en vallen dan met een grote sprong aan. Dit doen ze bijna altijd van achteren; recht van voren zal een tijger niet graag op een prooi af gaan..",
    "Sumatraanse tijger. Wist u dit al over Sumatraanse tijgers?. Sumatraanse tijgers zijn uitstekende zwemmers. Ze zijn totaal niet waterschuw en jagen ook wel eens op een vis of een kikker. \nTijgers zijn ook \u2019s nachts actief. Dankzij het reflecterende laagje achter in hun oog kunnen ze in het donker veel beter zien dan mensen. \nHet strepenpatroon ziet er bij elk individu anders uit. Daar maken natuurbeschermers gebruik van als ze tijgerpopulaties tellen aan de hand van beelden van bewegingsgevoelige camera\u2019s..",
    "Sumatraanse tijger. E\u00e9n met de natuur. Een stelregel in de biologie zegt, dat dieren waarvan het verspreidingsgebied tot een eiland is beperkt, vaak wat kleiner zijn dan hun soortgenoten op het vasteland. Dat is ook bij tijgers op Sumatra het geval. De Sumatraanse tijgers zijn met een gewicht van ca. 120 kg voor de mannetjes zelfs de kleinste van alle ondersoorten tijgers..",
    "Sumatraanse tijger. Tijger Belle ingeslapen. In Europese dierentuinen zijn er gezamenlijke fokprogramma\u2019s voor twee zeer bedreigde ondersoorten tijgers: De Siberische tijger en de Sumatraanse tijger. Qua thema van de Rimba \u2013 het leven in Zuidoost-Aziatische tropenbossen \u2013 past de Sumatraanse tijger natuurlijk veel beter in de collectie. Vandaar dat Burgers\u2019 Zoo heeft besloten om deze ondersoort te huisvesten. Hoewel volwassen tijgers in de natuur de meeste tijd alleen doorbrengen, zijn mannetje en vrouwtje doorgaans heel tolerant ten opzichte van elkaar. Ook in Burgers\u2019 Rimba delen mannetje en vrouwtje vreedzaam hun ruime buitenverblijf. Behalve in de eerste paar maanden na een bevalling; dan heeft het vrouwtje alle rust nodig om haar welpen te verzorgen. Sumatraanse tijgers zijn tropische dieren en hebben een verwarmd binnenverblijf nodig. Als het steenkoud is of het sneeuwt, gaan ze slechts even kort naar buiten. Daarna warmen ze liever binnen weer op. De Sumatraanse tijgers krijgen elke dag vlees gevoerd, met name paarden- en rundvlees, en soms een konijn. De konijnen worden dood aan de tijgers opgevoerd. Heel soms zien bezoekers toch een levend konijn door het tijgerverblijf huppelen; maar dit zijn wilde konijnen \u2013 die op zo\u2019n uitstapje wel een risico lopen!.",
    "Aardvarken. Plek in het dierenrijk. Aardvarkens zijn zoogdieren die al vele miljoenen jaren een eigen ontwikkelingslijn volgen. Ze vertonen dan ook een aantal unieke kenmerken, zoals de bijzondere structuur van hun kiezen. Daarom plaatsen biologen deze dieren in een geheel eigen orde: de \u2018buistandigen\u2019. Veel mensen denken dat aardvarkens verwant zijn aan tapirs of miereneters, maar dat is niet het geval. Aardvarkens hebben onder de nu levende diersoorten geen nauwe familie..",
    "Aardvarken. Eigenschappen van de Aardvarken. Verspreiding. Afrika, ten zuiden van de Sahara.",
    "Aardvarken. Bijzonder gedrag. Aardvarkens hebben sterke poten met krachtige klauwen. Daarmee kunnen ze ook in harde, droge grond verbazingwekkend snel\u00a0 graven. In hun territorium maken ze een aantal ondergrondse holen, waarin ze overdag schuilen..",
    "Aardvarken. Wist u dit al over aardvarkens?. Het enige vegetarische voedsel dat aardvarkens in Afrika tot zich nemen, zijn \u2018aardvark komkommers\u2019 (Cucumis humifructus). Waarschijnlijk eten ze de vruchten vanwege de vloeistof die erin zit, dus tegen de dorst. Aardvarkens zijn belangrijke zaadverspreiders van deze plant. \nIn het begin van de avond breekt een aardvarken een termietenheuvel bijna altijd van de westkant open. De termieten zitten aan deze kant - waar de warme avondzon het langst op schijnt - dichter bij het oppervlak. Ze zijn hier dan het makkelijkst bereikbaar voor het aardvarken..",
    "Aardvarken. Over de voortplanting. De draagtijd van aardvarkens is vrij lang en toch is een pasgeboren aardvarken naar verhouding klein en hulpeloos. De eerste weken blijft het jong in het ondergrondse hol achter als de moeder op zoek naar voedsel gaat. Het groeit echter hard en al na vier maanden wordt het jong gespeend..",
    "Aardvarken. E\u00e9n met de natuur. Aardvarkens zijn gespecialiseerd in het eten van mieren en termieten. Met hun uitstekende reuk sporen deze nachtactieve dieren in het donker mierennesten en termietenheuvels op. Aardvarkens hebben een hele lange tong, die ze zo\u2019n 30 centimeter ver uit kunnen steken. Daarmee likken ze de insecten snel op. Aardvarkens komen zowel in regenwouden als in savannes van Afrika voor. In beide habitats zijn mieren en termieten in grote getallen aanwezig!.",
    "Aardvarken. Aardbiggetjes. Burgers\u2019 Zoo managet het Europese fokprogramma \u00a0voor deze bijzondere diersoort. In Nederland is Burgers\u2019 Zoo de enige dierentuin waar men aardvarkens kan zien. Ze bewonen in Burgers\u2019 Bush een verblijf dat in twee\u00ebn gesplitst kan worden, bijvoorbeeld als een vrouwtje een jong werpt en rust wil. De meeste bezoekers treffen deze dieren slapend aan, want aardvarkens zijn vooral \u2018s nachts actief. Voor hun voedsel, dat de dierverzorgers twee keer per dag aanbieden, staan ze echter wel graag op! Uiteraard kan Burgers\u2019 Zoo niet elke dag tienduizenden termieten ter beschikking stellen. In dierentuinen krijgen aardvarkens daarom altijd vervangend voer, dat qua voedingsstoffen met hun natuurlijk voedsel overeenkomt. In Burgers\u2019 Zoo krijgen ze een papje van gehakt, meelwormen, geweekte hondenbrok en wat fruit. Hoewel aardvarkens in de natuur voornamelijk alleen leven, tonen ze zich in Burgers\u2019 Bush heel sociaal. Ze kiezen bijna altijd allemaal dezelfde slaapplek en liggen dan gezellig naast elkaar. De aardvarkens zijn vriendelijke dieren. De dierverzorgers kunnen zonder gevaar het verblijf van de aardvarkens betreden. Ze laten zich zelfs vrij gemakkelijk aanraken. Dit kan helpen als bijvoorbeeld een pasgeboren jong aan de tepel aangelegd moet worden. In zo\u2019n geval hoeft de moeder dan niet verdoofd te worden. Ook zijn onlangs\u00a0 voor genetisch onderzoek bloedmonsters genomen van\u00a0 de aardvarkens door middel van roofwantsen die een klein beetje bloed aftappen bij dieren. Zo\u2019n kleine veterinaire ingreep is stressvrij mogelijk, als de dieren het contact met de dierverzorgers zijn gewend..",
    "Zeekoe. Plek in het dierenrijk. Deze waterbewonende grijze reuzen behoren tot de zoogdieren. Hun voorouders hebben miljoenen jaar geleden het landleven verruild voor het leven in het water en zeekoeien hebben veel aanpassingen ontwikkeld aan dit milieu. Zoals elk zoogdier moeten ze echter wel telkens naar het wateroppervlak om adem te halen; ze hebben longen en geen kieuwen. Zeekoeien zijn geen verwanten van zeehonden of zeeleeuwen. Door hun afwijkende kenmerken delen biologen zeekoeien in een eigen orde in. Hun nauwste familie in het dierenrijk zijn de olifanten..",
    "Zeekoe. Bijzonder gedrag. Zeekoeien zijn gemoedelijke en rustige dieren. Ze dobberen in het water en voeden zich met waterplanten. Ze eten zowel drijvende planten (zoals waterhyacint) aan het wateroppervlak als ook zeegras en wortels van waterplanten op de bodem. Hun lippen en hun stugge tastharen rondom de mond zijn zeer gevoelig. In troebel water vinden zeekoeien hun voedsel dus vooral op de tast..",
    "Zeekoe. Wist u dit al over zeekoeien?. Er wordt aangenomen dat de mythe van zeemeerminnen te herleiden is tot zeemannen die zeekoeien hebben gezien. De betoverende zang van de zeemeerminnen is in elk geval erbij verzonnen: zeekoeien hebben geen stembanden. Ze kunnen wel wat geluiden voortbrengen, maar zeker niet zingen! \nNet als olifanten wisselen zeekoeien hun kiezen horizontaal. Levenslang groeien de kiezen heel langzaam van achteren naar voren; zo zijn er altijd \u2018verse\u2019 kiezen met nog weinig gebruikte richels die het plantenmateriaal goed kunnen vermalen. \nIn de natuur eet een zeekoe meer dan 30kg per dag; in dierentuinen is dat wat minder omdat de dieren hier een wat voedzamer dieet krijgen..",
    "Zeekoe. Over de voortplanting. Het is nog niet bekend hoe zeekoeien weten wanneer een vrouwtje vruchtbaar is. Zeekoeien kunnen wel ruiken, maar onder water zijn hun neusgaten dicht. Dus dat ze geursignalen uit het water opvangen, is niet heel aannemelijk. En hoewel zeekoeien wel goed kunnen horen, lijken ze geen geluiden te kunnen produceren die over grote afstanden reiken. Toch hangt bij een vruchtbaar vrouwtje soms wel een tiental ge\u00efnteresseerde mannetjes rond, hoewel de Caribische zeekoe verder niet in groepen leeft! Er wordt \u00e9\u00e9n jong geboren, dat alleen door de moeder wordt grootgebracht..",
    "Zeekoe. E\u00e9n met de natuur. Caribische zeekoeien zijn hele grote eters en ze zijn dol op waterhyacint. De hoop van een aantal ecologen was dan ook op deze dieren gevestigd bij het terugdringen van deze uitheemse waterplant die diverse wateren dreigde te overwoekeren. Het plan was om een aantal zeekoeien telkens te verhuizen en een tijdlang de waterhyacint op te laten ruimen. Echter, het transport van deze zwaargewichten bleek in de praktijk veel te lastig! Inmiddels zet men diverse plantenetende vissen met hetzelfde doel in. Het bestrijden van de ene meegebrachte soort door middel van het loslaten van meer regiovreemde soorten is trouwens altijd een risicovolle actie, omdat men van tevoren de uitwerkingen op het ecosysteem onnauwkeurig kan voorspellen..",
    "Zeekoe. Update zeekoe: het is nog altijd afwachten geblazen. Tot juli 2017 leefden de zeekoeien in de Bush, daarna zijn ze naar een veel groter bassin in Burgers\u2019 Mangrove verhuisd. Bij een 12 meter lange ruit kunnen de bezoekers de zeekoeien in hun nieuw onderkomen ook onder water zien zwemmen. Zeekoeien zijn vreedzame dieren, die goed samenleven met de roodwangschildpadden en vissen in hun kreek. Zeekoeien zwemmen in de natuur in zout, zoet of brakwater. Het bijna \u00e9\u00e9n miljoen liter water grote bassin in de Mangrove is gevuld met zoet water. Dit vinden de zeekoeien prettiger en bovendien is het aanmaken en filteren van zout water lastiger. Zeekoeien zijn dol op gekookte wortelen, rode bieten en graan. Hun hoofdvoedsel bestaat echter uit heel veel andijvie en selderij..",
    "Gestreepte basilisk. Plek in het dierenrijk. Gestreepte basilisken tellen tot de hagedissen. Dus zijn andere hagedissen zoals watervaranen, gekko\u2019s, anolissen en kroonbasilisken hun nauwste familie in Burgers\u2019 Zoo. Al deze hagedissen behoren uiteraard tot de groep van de reptielen. Gestreepte basilisken kunnen met 60 cm een aardige lengte bereiken, maar zoals voor hagedissen typisch is de staart veel langer dan de rest van het lichaam. Ze zijn vrij licht gebouwd en bereiken vaak niet eens een gewicht van een halve kilo..",
    "Gestreepte basilisk. Eigenschappen van de Gestreepte basilisk. Verspreiding. Midden-Amerika, Florida en Californi\u00eb.",
    "Gestreepte basilisk. Eigenschappen van de Gestreepte basilisk. Lengte. mannetjes tot 60 cm, vrouwtjes tot 50 cm.",
    "Gestreepte basilisk. Bijzonder gedrag. Gestreepte basilisken kunnen bij gevaar tot 20 meter over water lopen! Dit trucje kennen trouwens alle soorten basilisken, ook de kroonbasilisk in Burgers\u2019 Bush. Deze bijzondere eigenschap heeft de basilisken de gekscherende naam \u2018Jezus Christus - hagedissen\u2019 opgeleverd..",
    "Gestreepte basilisk. Wist u dit al over gestreepte basilisken?. Zijn geheim van over water kunnen lopen: de heel lange tenen en hun enorme snelheid. Rennend slaan ze zo hard op het water, dat bij het uiterst korte contact met het wateroppervlak luchtbellen onder hun tenen ontstaan die het wegzinken eventjes voorkomen! \nDe lichte streep op de flank geeft deze dieren hun naam. Jonge dieren hebben een duidelijker kleurenpatroon dan de oudere. Bij volwassen dieren is soms de cr\u00e8mekleurige streep op de zij bijna niet te zien. Niet verwonderlijk, dat deze hagedis ook onder de naam \u2018bruine basilisk\u2019 door het leven gaat. \nDe naam \u2018basilisk\u2019 is afgeleid van het Griekse \u2018basiliskos\u2019, wat \u2018kleine koning\u2019 betekent. Dat slaat op de kam op de kop, die met name bij de mannetjes duidelijk aanwezig is. \nOok mythische fabeldieren heten basilisken. Vaak worden ze met een kroontje op hun hoofd afgebeeld. Deze fantasiedieren hebben verder niets met de gelijknamige hagedis te maken! \nOver de duur die de jongen in het ei nodig hebben om zich te ontwikkelen, heerst wat onenigheid. Sommige bronnen geven rond twee maanden aan, andere rond drie. Die broedduur van reptieleneieren hangt echter altijd ook samen met omgevingsfactoren, met name de temperatuur. Het is goed mogelijk dat in de natuur bij ongunstig weer de ontwikkeling wel eens een stuk langer duurt!.",
    "Gestreepte basilisk. Over de voortplanting. Het vrouwtje basilisk graaft haar eieren in de drogere tijd van het jaar in een holte in de grond. Daarna is er geen broedzorg. In dierentuinen zijn meerdere legsels per jaar mogelijk, maar in de natuur houdt het vrouwtje het vaker bij \u00e9\u00e9n legsel. De jongen die uit een vroeg legsel van het broedseizoen komen, zijn bijzonder snel geslachtsrijp: al na drie maanden kunnen ze zich op hun beurt zelf voortplanten; ze kunnen dus nog in hetzelfde seizoen hun eerste eigen eieren leggen!.",
    "Gestreepte basilisk. E\u00e9n met de natuur. De gestreepte basilisk is een meester in de camouflage. Als hij stil zit, is hij bijna niet te spotten. In de bomen, op de grond, zwemmend en dus zelfs over water rennend is hij enorm snel als hij wil vluchten. Hoewel zo\u2019n basilisk best smakelijk zou zijn, zijn er slechts weinig roofdieren die er eentje te pakken krijgen!.",
    "Schijfcactus | Burgers' Zoo in Arnhem. Uiterlijke kenmerken. Schijf- ofwel vijgcactussen zijn een geslacht met tientallen soorten. Kenmerkend zijn de platte, vlezige schijven die de stam en zijtakken vormen. Sommige soorten hebben flinke doorns, andere hebben alleen heel kleine, dunne doorntjes in groepen bij elkaar staan. Opgelet, deze fijne stekelhaartjes krijg je slechts met moeite uit je huid!.",
    "Schijfcactus | Burgers' Zoo in Arnhem. Eigenschappen van de Schijfcactus. Plantenfamilie. cactussen (Cactaceae).",
    "Schijfcactus | Burgers' Zoo in Arnhem. Eigenschappen van de Schijfcactus. Oorspronkelijke verspreiding. woestijnen van de Verenigde Staten, Mexico en Caribisch gebied.",
    "Schijfcactus | Burgers' Zoo in Arnhem. Eigenschappen van de Schijfcactus. Tegenwoordige verspreiding. wereldwijd in droge streken.",
    "Schijfcactus | Burgers' Zoo in Arnhem. Eigenschappen van de Schijfcactus. Groeivorm. cactus samengesteld uit platte schijven.",
    "Schijfcactus | Burgers' Zoo in Arnhem. Bijzondere aanpassing aan de leefomgeving. Schijfcactussen kunnen uitstekend tegen droogte; ze kunnen water opslaan. Naast geslachtelijke voortplanting kunnen veel soorten schijfcactus zich ook vermeerderen doordat een afgebroken onderdeel gewoon doorleeft en wortels schiet..",
    "Schijfcactus | Burgers' Zoo in Arnhem. Wist u dit al over de schijfcactus?. In tegenstelling tot de meeste cactussen reproduceert de eigenlijke vijgcactus vrij snel: na twee jaar maken ze al vruchten aan. \nIn sommige gebieden worden schijfcactussen verbouwd om karmijnkleurstof te oogsten. Die komt niet van de cactus zelf, maar van schildluizen die als parasieten op de schijfcactus leven. De felrode kleurstof van deze schildluizen wordt gebruikt in cosmetica en de levensmiddelindustrie, als toevoeging E120 zit het bijvoorbeeld in roze koeken..",
    "Schijfcactus | Burgers' Zoo in Arnhem. Plant-dier-relatie. Als waterrijke planten moeten cactussen voorkomen dat ze worden opgegeten. Vandaar de doorns! Toch weerhouden die dikhoornschapen en knaagdieren niet van een maaltje cactus!.",
    "Schijfcactus | Burgers' Zoo in Arnhem. Gebruik door de mens. De welbekende cactusvijgen zijn de vruchten van de schijfcactus. Deze worden, zonder de harde buitenschil, gegeten en smaken een beetje als watermeloen. De vruchten worden in Mexico ook verwerkt in toetjes, drankjes, soepen, gelei en salades..",
    "Schijfcactus | Burgers' Zoo in Arnhem. Bedreiging & bescherming. Schijfcactussen komen in hun oorspronkelijk leefgebied veel voor. Daarnaast heeft de mens ze op allerlei drogere plekken wereldwijd aangeplant. Je komt ze dus ook tegen in het Middellandse zeegebied, in India of in Afrika..",
    "Schijfcactus | Burgers' Zoo in Arnhem. De schijfcactussen in Burgers\u2019 Desert. Op allerlei plekken in Burgers\u2019 Desert kunt u schijfcactussen ontdekken. Zelfs bij het horecapunt bij het terras; kijkt u maar omhoog naar de gebouwtjes daar! Uiteraard brengt deze vrij gemakkelijke soort ook in Burgers\u2019 Desert bloemen en vruchten voort..",
    "Roze pelikaan. Plek in het dierenrijk. Pelikanen zijn makkelijk te herkennen aan hun enorm lange snavel en de kale grote keelzak. Het zijn grote en vrij zware vogels met korte poten. De vier tenen aan elke voet zijn verbonden door grote zwemvliezen; heel anders dan bij een eendenvoetje, waar de zwemvliezen slechts tussen drie tenen reiken. Er bestaan acht soorten pelikanen, waarvan de Roze pelikaan \u00e9\u00e9n van de grootste soorten is. Genetisch beschouwd zijn hun nauwste familie in Burgers\u2019 Zoo de rode ibissen in de Bush, maar dat zie je aan het uiterlijk niet echt af!.",
    "Roze pelikaan. Eigenschappen van de Roze pelikaan. Verspreiding. Afrika, Azi\u00eb, kleine stukken van ZO-Europa.",
    "Roze pelikaan. Bijzonder gedrag. Roze pelikanen zijn echte groepsdieren. Ze vliegen, slapen en broeden bij elkaar. In kleine groepjes gaan ze ook op jacht waarbij ze in een halve cirkel zwemmen. Voor karpers, baarzen of tilapia\u2019s is geen ontkomen aan de gigantisch grote snavels van deze vogels. Pelikanen vissen zo effici\u00ebnt, dat ze vaak al in de ochtend klaar zijn met de dagelijkse voedselopname!.",
    "Roze pelikaan. Wist u dit al over Roze pelikanen?. De meeste Roze pelikanen broeden in een nest op de grond, maar er zijn ook kolonies die hun nesten in de bomen bouwen. \u00a0 \nHet voornaamste voedsel van Roze pelikanen is vis. Maar een jong vogeltje, een muis of andere dieren die in hun snavel passen en die ze te pakken krijgen, lusten ze zeker ook! \nAls een Roze pelikaan het erg warm heeft, opent hij zijn snavel en spreidt hij zijn vleugels. Zo koelt hij af. \nPelikanen worden in de christelijke mythologie beschouwd als symbool voor opoffering en grote moederliefde. Ze worden vaak afgebeeld met een wond in de borst. Met hun bloed uit die wond zouden ze hun jongen voeden. De biologische achtergrond is, dat de brei voorverteerde vis waarmee een pelikaan zijn jongen voedt, vaak rood van kleur is. Ook zijn er bij sommige soorten pelikanen rode vlekken op borst en keelzak te zien tijdens de broed. \nHet vet van jonge pelikanen wordt in het traditionele Chinese medicijn gebruikt tegen reuma. Van de huid werd vroeger leer gemaakt. En de poep van pelikanen is, net als van andere vis etende vogels, een goede meststof..",
    "Roze pelikaan. Over de voortplanting. De Roze pelikaan heeft bijna witte veren met een lichtroze zweem die in de baltstijd duidelijk intensiever wordt. De mannetjes krijgen in deze periode ook een mooi gekleurde gele keelzak, knalroze huid rond de ogen en een verenkuifje op het voorhoofd. Het baltsgedrag zelf duurt slechts kort, een partner kiezen en een nest bouwen duurt enkele uren tot hooguit een week..",
    "Roze pelikaan. Een met de natuur. De populaties die de zomers in Europa en Azi\u00eb doorbrengen, trekken in de herfst naar Afrika. Voor deze vrij zware vogels is duizenden kilometers vliegen geen gemakkelijke taak. Door in groepen in V-formatie te vliegen en de thermiek te benutten, besparen ze energie..",
    "Roze pelikaan. Handopfok bij pelikanen. Sinds de lente van 2017 zwemmen de Roze pelikanen niet meer op een vijvertje achterin het park, maar zijn ze onderdeel van een ecodisplay. Ze bevolken de waterpartijen van de Safari! Het is een heel mooi gezicht om zo\u2019n groep pelikanen op het water te observeren..",
    "Zwartpuntrifhaai. Plek in het dierenrijk. Zwartpuntrifhaaien zijn kraakbeenvissen, net als andere haaien en roggen. Binnen de 400 soorten haaien behoren ze tot de vrij soortenrijke groep van de requiemhaaien. De grotere zwartpunthaai die ook in Burgers\u2019 Ocean leeft behoort, daar ook toe. Deze twee soorten zijn dus nauw aan elkaar verwant en lijken ook veel op elkaar. Andere soorten haaien in Burgers\u2019 Ocean zijn de luipaardhaai\u00a0en de epaulethaai..",
    "Zwartpuntrifhaai. Eigenschappen van de Zwartpuntrifhaai. Verspreiding. Pacifische Oceaan, Indische Oceaan, Rode Zee, soms Middellandse Zee.",
    "Zwartpuntrifhaai. Eigenschappen van de Zwartpuntrifhaai. Leefwijze. solitair en kleine groepen.",
    "Zwartpuntrifhaai. Eigenschappen van de Zwartpuntrifhaai. Voedsel. vissen, schaal- en schelpdieren, inktvis.",
    "Zwartpuntrifhaai. Bijzonder gedrag. Feitelijk weet men nog best weinig van het gedrag van zwartpuntrifhaaien in de natuur. Pas onlangs hebben biologen ontdekt dat deze soort zich weliswaar territoriaal opstelt, maar desondanks toch veel sociaal gedrag vertoont. Soms werken deze haaien zelfs samen bij de jacht. Ook kent iedere zwartpuntrifhaai zijn buren en met sommige soortgenoten kunnen ze duidelijk beter opschieten dan met andere \u2013 er bestaan dus een soort vriendschappen tussen de haaien!.",
    "Zwartpuntrifhaai. Wist u dit al over zwartpuntrifhaaien?. Zwartpuntrifhaaien hebben een uitstekende reuk. Ze kunnen \u00e9\u00e9n druppel bloed in een miljoen liter water waarnemen. Omdat ze graag gewonde of zieke vissen als prooidieren nemen, komt deze vaardigheid wel goed van pas! \nAchter in het oog hebben zwartpuntrifhaaien een reflecterend laagje. Hierdoor kunnen ze het licht dat op het oog valt twee keer zien. Dus in het schemer en bij nacht kunnen ze goed zien en succesvol op zicht jagen. Bekender is zo\u2019n reflecterend laagje van bijvoorbeeld katachtigen of herten die ook goed in het donker kunnen zien. \nHun naam dragen zwartpuntrifhaaien terecht: aan de puntjes van hun vinnen ziet men zwarte vlekken. Het meest prominent is meestal de vlek bij de eerste rugvin. \nZwartpuntrifhaaien moeten continu blijven zwemmen om genoeg zuurstofrijk water langs hun kieuwen te laten stromen zodat ze kunnen ademen. Hoe deze haaien slapen, is onbekend. Wel maken continu zwemmende haaien regelmatig glijvluchten die mogelijk als korte slaapmomenten worden gebruikt..",
    "Zwartpuntrifhaai. Over de voortplanting. Zwartpuntrifhaaien zijn levendbarend. Ze kunnen \u00e9\u00e9n tot zes jongen per keer krijgen, maar meestal zijn dat er twee tot vier. De draagtijd kan blijkbaar enorm vari\u00ebren, tussen negen en zestien maanden. Mogelijk hangen deze verschillen samen met het leefgebied van de haai en de watertemperatuur, maar om dit met zekerheid te kunnen zeggen, moet nog meer onderzoek plaatsvinden. Pasgeboren zwartpuntrifhaaien zijn tussen 30 en 50 cm lang. Direct na de geboorte kijkt de moeder niet meer naar haar jongen om..",
    "Zwartpuntrifhaai. \u00c9\u00e9n met de natuur. Zwartpuntrifhaaien leven graag in ondiep water. Ze zwemmen vaak zo dicht bij het oppervlak dat de voor haaien typisch gevormde rugvin boven het water uitsteekt. Als mensen door de getijdenzone waden, kunnen ze zo\u2019n haai ontmoeten. Op de tropische koraalriffen in de kustzones is de zwartpuntrifhaai \u00e9\u00e9n van de meest voorkomende haaiensoorten..",
    "Zwartpuntrifhaai. Een bek vol tanden. In Burgers\u2019 Ocean zwemmen de zwartpuntrifhaaien in het grootste bassin, waar zo\u2019n 3 miljoen liter zeewater in past. Deze soort heeft zeker een groot aquarium nodig, omdat zwartpuntrifhaaien zeer actieve zwemmers zijn die altijd in beweging blijven. Vaak zie je ze, net als in de natuur, vrij dicht bij het wateroppervlak zwemmen. Net als de andere haaien in dit bassin krijgen de zwartpuntrifhaaien vier keer per week voedsel. De dierverzorgers bieden stukjes vis en inktvis aan vanaf het oppervlakte met een voedertang. Zo kunnen ze goed controleren hoeveel elke haai eet..",
    "Verkleurbloem | Burgers' Zoo in Arnhem. Uiterlijke kenmerken. Dit struikje met behaarde, gezaagde bladeren is vooral aan de bloemen makkelijk te herkennen. Een veeltal kleine bloemetjes staat bij elkaar in tot 5cm brede bloemhoofdjes. De middenstem bloemetjes zijn geel, en naar de randen toe worden ze oranje en rood. Elk bloemetje verandert daarbij in de loop van een paar dagen van kleur, vandaar de naam..",
    "Verkleurbloem | Burgers' Zoo in Arnhem. Eigenschappen van de Verkleurbloem. Plantenfamilie. ijzerhardfamilie (Verbenaceae).",
    "Verkleurbloem | Burgers' Zoo in Arnhem. Eigenschappen van de Verkleurbloem. Oorspronkelijke verspreiding. tropisch droogbos van Midden-Amerika.",
    "Verkleurbloem | Burgers' Zoo in Arnhem. Eigenschappen van de Verkleurbloem. Tegenwoordige verspreiding. wereldwijd in de tropen; als kuipplant wereldwijd.",
    "Verkleurbloem | Burgers' Zoo in Arnhem. Bijzondere aanpassing aan de leefomgeving. De verkleurbloem weet zich bijna overal te vestigen en te handhaven: in lichte bossen, in de felle zon, op droge en natte bodems, maar zelfs op zoute grond in zilte spatzones langs zee. Ze vormen daar dichte struwelen en verdringen veel planten die er oorspronkelijk groeiden. Daarom worden ze beschouwd als invasieve soort..",
    "Verkleurbloem | Burgers' Zoo in Arnhem. Wist u dit al over de verkleurbloem?. De gele bloemetjes trekken vooral vlinders en bijen als bestuivers aan. Bij de rode bloemetjes is de nectar veel wateriger; zij richten zich meer op kolibries als bestuivers. Er zijn kweekvormen van de verkleurbloem, waar de bloemen wit van zijn. Zij verkleuren niet..",
    "Verkleurbloem | Burgers' Zoo in Arnhem. Plant-dier-relatie. De verkleurbloem maakt veel nectar aan en is geliefd bij kleine vogels en vlinders. Vandaar dat we deze soort ook in Burgers\u2019 Mangrove hebben aangeplant. De donkerblauwe besjes worden in de natuur door vruchtenetende vogels gegeten. Door de zaden in de bessen onbeschadigd weer uit te poepen, verspreiden de vogels deze plant..",
    "Verkleurbloem | Burgers' Zoo in Arnhem. Gebruik door de mens. De verkleurbloem is in Europa een geliefde tuin- en kuipplant. Hij kan echter niet tegen vorst en daarom bestaat hier niet het gevaar dat die verwildert en overal de overhand neemt. In tropische gebieden zit dat helaas anders. Voor runderen is de plant giftig; hij is dus zeker niet overal geliefd..",
    "Verkleurbloem | Burgers' Zoo in Arnhem. Bedreiging & bescherming. Wereldwijd zijn er eerder te veel dan te weinig verkleurbloemen, want de soort verspreidt zich snel. Ook in Midden-Amerika is hij niet zeldzaam, doordat hij weinig eisen aan zijn leefgebied stelt..",
    "Verkleurbloem | Burgers' Zoo in Arnhem. De verkleurbloem in Burgers\u2019 Mangrove. Doordat het in Burgers\u2019 Mangrove net als in de tropen jaarrond lekker warm is, behoudt de verkleurbloem hier heel het jaar haar blad. Wie deze plant in zijn tuin heeft, zal daarentegen zien dat hij in de herfst zijn blad laat vallen. De verkleurbloem bloeit van lente tot herfst, en wordt heel graag bezocht door onze tropische vlinders..",
    "Zwijnshert. Plek in het dierenrijk. Zwijnsherten zijn evenhoevigen uit de familie van de herten. Ze zijn een vrij kleine hertensoort en zijn vrij zwaar en stevig gebouwd. Opvallend zijn de grote ronde oren. In Burgers\u2019 Zoo leven nog een andere soort hert, namelijk het lierhert..",
    "Zwijnshert. Eigenschappen van de Zwijnshert. Verspreiding. Zuid- en Zuidoost Azi\u00eb.",
    "Zwijnshert. Eigenschappen van de Zwijnshert. Gewicht. vrouwtjes 35 kg, mannetjes 50 kg.",
    "Zwijnshert. Eigenschappen van de Zwijnshert. Leefwijze. solitair of in kleine groepen.",
    "Zwijnshert. Eigenschappen van de Zwijnshert. Voedsel. grassen, bladeren, vruchten.",
    "Zwijnshert. Bijzonder gedrag. Deze hertensoort dankt zijn bijzondere naam aan de manier van vluchten. Dit doet hij namelijk niet zoals andere hertensoorten door over struiken te springen. Als er gevaar dreigt, lopen zwijnsherten met hun kop naar beneden tussen de takken door weg, net zoals een zwijn dit doet. Daarbij wordt de staart tijdens het vluchten omhoog gehouden, zodat de witte haren goed zichtbaar zijn. Hierdoor worden soortgenoten gewaarschuwd..",
    "Zwijnshert. Wist u dit over het zwijnshert?. Zwijnsherten zijn op verschillende plekken ingevoerd, zoals op Sri Lanka, in Australi\u00eb en op Hawa\u00ef. Deze populaties zijn daar dus door de mens naartoe gebracht. Op Hawa\u00ef planten de herten zich zo goed voort, dat ze een bedreiging vormen voor de inheemse planten. \nOver het algemeen leven zwijnsherten solitair, maar ze kunnen soms tijdelijke groepen vormen. Dit doen ze alleen als er voldoende voedsel in de omgeving te vinden is. \nJonge zwijnsherten worden geboren met lichtgele en cr\u00e8mekleurige vlekken op hun lichaam. Na ongeveer zes maanden verdwijnen deze vlekken en krijgt het hert de volwassen kleur..",
    "Zwijnshert. Over de voortplanting. Voor en tijdens het broedseizoen zijn mannelijke zwijnsherten erg agressief naar elkaar. Er vindt geen gevecht plaats, maar de mannetjes dreigen naar elkaar door de kop naar beneden te buigen en met de geweien tegen elkaar te duwen. Een bok kan met meerdere hindes paren. Pasgeboren zwijnsherten worden door hun moeder neergelegd in dichtbegroeid struikgewas, waar ze de eerste dagen verstopt blijven voor gevaar. De moeder komt af en toe langs om te voeden..",
    "Zwijnshert. E\u00e9n met de natuur. Zwijnsherten leven graag in dichtbegroeide bossen, maar komen ook voor op open plekken, in graslanden en in natte graslanden. Dit hangt af van het jaargetijde en het voedselaanbod. Deze herten eten voornamelijk grassen en bladeren, maar soms ook afgevallen vruchten en bloemen. Hierdoor dragen ze bij aan de verspreiding van zaden. Er wordt door deze soort voornamelijk \u2019s nachts gegraasd en overdag gerust en herkauwd op een beschutte plek..",
    "Ringstaartmaki. Plek in het dierenrijk. De ringstaartmaki\u2019s behoren tot de zogenoemde \u2018halfapen\u2019. Dit zijn primaten met oorspronkelijkere kenmerken dan de hoger ontwikkelde primaten, zoals bijvoorbeeld chimpansees of laponders. De meeste soorten halfapen hebben zich ontwikkeld op het eiland Madagaskar, maar er komen ook halfapen op het Afrikaanse vasteland en in Azi\u00eb voor. Malagassische halfapen worden in het Nederlands soms \u2018maki\u2019s\u2019 of \u2018lemuren\u2019 genoemd. In Burgers\u2019 Zoo leeft naast de ringstaartmaki nog een halfapensoort, de zwarte maki. Daar delen de ringstaartmaki\u2019s hun verblijf mee..",
    "Ringstaartmaki. Eigenschappen van de Ringstaartmaki. Verspreiding. drogere loofbossen van zuid Madagaskar.",
    "Ringstaartmaki. Eigenschappen van de Ringstaartmaki. Leefwijze. groepen tot 25 dieren.",
    "Ringstaartmaki. Eigenschappen van de Ringstaartmaki. Worpgrootte. \u00e9\u00e9n tot twee per keer.",
    "Ringstaartmaki. Eigenschappen van de Ringstaartmaki. Voedsel. bladeren, vruchten, stengels, insecten.",
    "Ringstaartmaki. Bijzonder gedrag. In de droge bossen van Madagaskar kan het \u2019s nachts bitterkoud worden. \u2018s Ochtends draaien de ringstaartmaki\u2019s daarom hun buik naar de aangenaam warme ochtendzon en spreiden ze hun armen. Ze warmen lekker op in de zon! Dit gedrag zie je ook in de dierentuin vaak, vooral als in het wat koelere jaargetijde de zon eens plotseling te voorschijn komt. Door dit \u2018aanbidden van de zon\u2019 werden de ringstaartmaki\u2019s vroeger op Madagaskar als heilige dieren beschouwd..",
    "Ringstaartmaki. Wist u dit al over ringstaartmaki\u2019s?. Alle halfapen communiceren vooral met geuren. Ook ringstaartmaki\u2019s zie je vaak geurmarkeringen afzetten, uit geurklieren op hun achterwerk of op hun polsen. \nBij ringstaartmaki\u2019s blijven de moeders, dochters, tantes en nichten altijd bij elkaar in de groep. De mannetjes verhuizen regelmatig naar een andere groep. De vrouwtjes gedragen zich echter heel bazig en dulden de nieuwe mannetjes lang niet altijd in hun midden. De meeste mannetjes zijn daarom niet echt lid van een groep, maar hangen een beetje rondom een groep heen. \u00a0 \nDe natuurlijke vijanden van ringstaartmaki\u2019s zijn roofvogels, slangen en vooral de fossa. Fossa\u2019s behoren tot de mangoesten-familie en zijn iets groter dan een flinke kat. Grotere roofdieren zijn er niet op Madagaskar..",
    "Ringstaartmaki. Over de voortplanting. De paartijd bij ringstaartmaki\u2019s is bijzonder kort: elk vrouwtje is slechts \u00e9\u00e9n of twee dagen per jaar vruchtbaar! Bovendien is de vruchtbare periode van alle vrouwtjes ook nog goed op elkaar afgestemd. In de natuur valt de paartijd in juni/juli en in Europa juist in november/december, omdat de paartijd op het noordelijk halfrond een half jaartje verschoven is. Omdat bij ringstaartmaki\u2019s de vrouwtjes duidelijk dominant zijn, kunnen de mannetjes weliswaar goed hun best doen om indruk te maken op de vrouwtjes en onderling vechten, maar het zijn toch altijd de vrouwen die kiezen met wie ze paren.",
    "Ringstaartmaki. E\u00e9n met de natuur. Voor diersoorten die zich op eilanden hebben ontwikkeld, vormen\u00a0 door mensen ge\u00efmporteerde dieren- en plantensoorten vaak een probleem, zo ook voor de ringstaartmaki\u2019s. Op Madagaskar eten ze in een deel van hun verspreidingsgebied de vruchten en bladeren van de witte mimosaboom, die recent door mensen is aangeplant. De halfapen worden er echter ziek van. Op het ogenblik probeert men deze boom in het verspreidingsgebied van de maki\u2019s weer uit te roeien..",
    "Ringstaartmaki. Een echte maki kliert een beetje. In Burgers\u2019 Zoo houden we een mannengroep ringstaartmaki\u2019s. Europese dierentuinen hebben samen een fokprogramma voor deze halfapensoort opgezet, een zogenoemd ESB. Deze soort wordt veel gehouden in dierentuinen,\u00a0 in Europa leven zo\u2019n 2.000 dieren in ongeveer 200 dierentuinen. De meeste dierentuinen met fokgroepen houden slechts \u00e9\u00e9n fokmannetje, omdat de mannen in de paartijd behoorlijk met elkaar kunnen vechten. Binnen de populatie in dierentuinen is er dus een mannenoverschot aan ringstaartmaki\u2019s. Mannetjes onderling, zonder vrouwtjes om over in conflict te raken, kunnen het aardig met elkaar vinden. Ook onze vrijgezellen kunnen goed met elkaar opschieten. \u00a0De ringstaartmaki\u2019s krijgen een menu van groenten en een beetje fruit te eten. Halfapen hebben de neiging om te dik te worden, dus letten de dierverzorgers goed op de voeding. De ringstaartmaki\u2019s delen hun verblijf met de zwarte maki\u2019s. Zij hebben \u00e9\u00e9n buitenverblijf, twee binnenverblijven die ook het publiek kan zien en diverse binnenverblijven achter de schermen tot hun beschikking..",
    "Rode neusbeer. Plek in het dierenrijk. Rode neusberen behoren binnen de roofdieren tot de familie van de \u2018kleine beren\u2019, net als de katfretten in Burgers\u2019 Desert. Hoewel ze zijn ingedeeld bij de roofdieren, zijn de leden van deze dierfamilie in de praktijk alleseters. Naast dierlijk voedsel lusten ze dus ook vruchten of bessen..",
    "Rode neusbeer. Eigenschappen van de Rode neusbeer. Leefwijze. vrouwtjes in groepen, mannetjes solitair.",
    "Rode neusbeer. Eigenschappen van de Rode neusbeer. Voedsel. insecten, eieren, kleine dieren, vruchten.",
    "Rode neusbeer. Bijzonder gedrag. De opvallend lange, bewegelijke snuit van neusberen bevat niet alleen een uitstekend reukorgaan. Hun snuit is vooral ook een handig gereedschap bij het zoeken van voedsel. Neusberen woelen met hun snuit door dood blad en aarde en snuffelen daarbij of er iets eetbaars te vinden is. Om te slapen trekken neusberen zich in de bomen terug. Ze rollen zich dan meestal op tot een bolletje..",
    "Rode neusbeer. Wist u dit al over de rode neusberen?. Deze sociale en intelligente dieren werden in het verleden wel eens als exotisch huisdier gehouden. Sinds 2016 is dit in Nederland en de hele Europese Unie verboden. \nNeusberen communiceren met veel verschillende geluidjes met elkaar. \nDoordat ze veel insecten eten, voorkomen neusberen dat deze diertjes een plaag worden. \nZelf staan neusberen op het menu van allerlei katachtige roofdieren. Ook kapucijnapen leiden soms een vrouwtje in haar kraamnest af om daarna een jonge neusbeer te pakken..",
    "Rode neusbeer. Over de voortplanting. Mannetjes neusberen leven solitair. Ze sluiten zich slechts kortstondig bij vrouwtjesgroepen aan om ze het hof te maken. Zo\u2019n mannetje doet in die periode zijn uiterste best, is zorgzaam en speels en verzorgt de vacht van de vrouwtjes. Dit alles met het doel een tijd lang getolereerd te worden en in de gunst bij de vrouwtjes te komen. Na de paring gaat hij er weer vandoor. Het vrouwtje trekt zich voor het werpen terug in een kraamnest van takken en bladeren, waar ze de eerste weken alleen met haar jongen doorbrengt..",
    "Rode neusbeer. E\u00e9n met de natuur. Buiten hun oorspronkelijk verspreidingsgebied kunnen sommige diersoorten de natuurlijke balans in het habitat verstoren. Ook de rode neusberen kunnen zich invasief gedragen. Dat betekent dat een populatie zich ook op een andere locatie voortplant en dat ze schade toe brengt aan inheemse planten of dieren. Op het Spaanse eiland Mallorca zijn wat neusberen verwilderd. Doordat ze vogelnestjes leeghalen en kikkers opeten, hebben ze op Mallorca negatieve uitwerkingen op de inheemse fauna..",
    "Rode neusbeer. Eindelijk weer beren. Doordat de EU deze diersoort op de lijst van potentieel invasieve exoten heeft gezet, mogen ook Nederlandse dierentuinen niet meer met rode neusberen kweken. Daarom leeft in Burgers\u2019 Zoo alleen een groep vrouwtjes bij elkaar, net als in de natuur. Alleen komt hier niet af en toe een mannetje op bezoek! De dierverzorgers kennen neusberen als slimme en nieuwsgierig dieren. Om ze lekker bezig te houden, worden meelwormen uitgestrooid die de neusberen dan gaan zoeken. Het voedsel van deze dieren bestaat verder uit allerlei vruchten zoals sinaasappel, banaan en appel en groenten (andijvie, tomaat, wortel). Daarnaast krijgen ze elke dag dierlijk voedsel, zoals een stukje vlees, muizen, dode ratten en honden- of kattenbrokken. In Burgers\u2019 Zoo bewonen de neusberen sinds 2019 een nieuw verblijf, samen met de Peruaanse doodshoofdaapjes..",
    "Peruaans doodshoofdaapje. Plek in het dierenrijk. Het Peruaanse doodshoofdaapje is een ondersoort \u2013 een lokale variatie dus - van de Boliviaanse doodshoofdaapjes. Kenners zien het verschil aan de wat andere vachtkleur en de afwijkende vorm van de lichte vlekken rond de ogen. In de bossen van Midden- en Zuid-Amerika woont een handvol soorten doodshoofdaapjes. Van de pakweg honderd soorten apen in tropisch Amerika zijn ze het nauwst familie van de kapucijnapen. Binnen Burgers\u2019 Zoo is deze soort de enige apensoort uit Amerika. Hun nauwste familie binnen de apen in onze zoo zijn de brillangoeren en laponders..",
    "Peruaans doodshoofdaapje. Eigenschappen van de Peruaans doodshoofdaapje. Verspreiding. regenwouden van Peru.",
    "Peruaans doodshoofdaapje. Eigenschappen van de Peruaans doodshoofdaapje. Gewicht. mannetjes 1 kg, vrouwtjes 700 g.",
    "Peruaans doodshoofdaapje. Eigenschappen van de Peruaans doodshoofdaapje. Leefwijze. groepen tot 500 dieren.",
    "Peruaans doodshoofdaapje. Eigenschappen van de Peruaans doodshoofdaapje. Voedsel. insecten, noten, vruchten, knoppen.",
    "Peruaans doodshoofdaapje. Bijzonder gedrag. Doodshoofdapen leven in grote groepen en komen in de natuur niet vaak naar de grond toe. In het dichte bladerdak van het regenwoud is het lastig om zichtcontact te houden met de overige groepsleden. Als een groep doodshoofdapen foerageert, stoten de aapjes daarom de hele tijd contactgeluidjes uit. Die klinken als het getjilp van vogeltjes. Op deze manier weten de doodshoofdaapjes waar hun soortgenoten zich ophouden..",
    "Peruaans doodshoofdaapje. Wist u dit al over Peruaanse doodshoofdaapjes?. Pasgeboren doodshoofdaapjes wegen al 100 gram; dat is een zevende van het gewicht van hun moeder! \nIn een grote groep doodshoofdaapjes heb je altijd een flink aantal subgroepen. Dat zijn vrouwelijke dieren die dikwijls familie van elkaar zijn, veel met elkaar optrekken en dicht bij elkaar slapen. \nIn tegenstelling tot bavianen, laponders of chimpansees vlooien doodshoofdaapjes elkaar nauwelijks. En als ze dit al doen, dan is het vooral om hygi\u00ebnische redenen en niet zozeer om de vriendschap met elkaar te versterken. \nMannelijke doodshoofdapen verlaten op een leeftijd van 2, 3 jaar hun geboortegroep. Dat doen ze samen met de andere jonge mannetjes van hun geboortejaargang. Vaak trekken deze mannetjes van \u00e9\u00e9n jaargang levenslang met elkaar op en hebben een goede band met elkaar..",
    "Peruaans doodshoofdaapje. Over de voortplanting. Peruaanse doodshoofdapen kennen een paar- en een geboorteseizoen. De mannetjes houden zich de rest van het jaar in een subgroepje aan de rand van de grote groep op, maar in het paarseizoen zijn ze de centrale figuren binnen de groep. Onder invloed van hormonen worden de sterkste en gezondste apenmannetjes gedurende de weken voorafgaand aan het paarseizoen een stuk zwaarder. Ze beginnen zich ook dominanter te gedragen. De vrouwtjes vinden deze stoere mannetjes het meest attractief. Bij de opvoeding van de, al bij de geboorte vrij grote, jongen spelen de mannetjes geen rol..",
    "Peruaans doodshoofdaapje. E\u00e9n met de natuur. De doodshoofdapen-maatschappij weerspiegelt de milieufactoren van hun leefomgeving. Omdat ze zo klein en nogal kwetsbaar zijn, leven deze apen in grote groepen samen. Meer ogen zien meer en ze waarschuwen elkaar als er een roofdier verschijnt. In het Peruaanse regenwoud is het heel het jaar door warm genoeg om kleintjes te krijgen. Maar omdat drachtige vrouwtjes veel behoefte aan dierlijke eiwitten hebben en insecten slechts in een bepaald gedeelte van het jaar volop beschikbaar zijn, is de periode waarin ze zich voortplanten beperkt..",
    "Moeraswallaby. Plek in het dierenrijk. De moeraswallaby is een soort kangoeroe. Daarvan leven zo\u2019n 65 soorten in Australi\u00eb, Tasmani\u00eb en Nieuw Guinea. Kangoeroes zijn buideldieren. De buideldieren vormen in de dierensystematiek een vrij vroege aftakking van de zoogdieren. In tegenstelling tot hogere zoogdieren hebben ze een zeer eenvoudige placenta en een extreem korte draagtijd. De jongen zijn bij de geboorte piepklein en zien eruit als een embryootje. Ze ontwikkelen zich na de geboorte nog maandenlang verder in de veilige buidel. In Burgers\u2019 Zoo zijn de moeraswallaby\u2019s de enige buideldieren..",
    "Moeraswallaby. Eigenschappen van de Moeraswallaby. Leefwijze. solitair, maar tolerant.",
    "Moeraswallaby. Eigenschappen van de Moeraswallaby. Voedsel. grassen, scheuten, bast, blad.",
    "Moeraswallaby. Bijzonder gedrag. Wie aan kangoeroes denkt, denkt aan springen! De achterpoten van kangoeroes zijn heel gespierd en lang. Als ze zich langzaam voortbewegen, zetten ze de voorpoten op de grond, steunen op hun staart en maken een klein hupje met de achterpoten. Maar als ze zich op grotere snelheid willen verplaatsen, maken ze enorme sprongen. Daarbij raken alleen de achterpoten de grond. Door speciale elastische pezen in de achterpoten is voor kangoeroes het springen naar verhouding een energiezuinige manier om zich snel en over grotere afstanden te verplaatsen..",
    "Moeraswallaby. Wist u dit al over moeraswallaby\u2019s?. De naam \u2018moeraswallaby\u2019 lijkt een link te leggen met het feit dat deze soort wel eens in moerasachtige gebieden leeft. Maar in feite schijnt de moeraswallaby zijn naam aan zijn karakteristieke \u2018moerassige lichaamsgeur\u2019 te danken te hebben. In Australisch Queensland wordt de soort daarom ook \u2018stinker\u2019 genoemd. \n\n\nEen raar luchtje hebben, kan voor dieren best goed uitpakken! Deze kangoeroesoort werd in tegenstelling tot andere kangoeroes nooit gegeten. De Aboriginals vinden de geur niet lekker en moeraswallaby\u2019s schijnen ook een beetje vreemd te smaken als ze in de pot zijn beland. \n\n\nMoeraswallaby\u2019s zijn \u2019s nachts meestal actiever dan overdag. \n\nMannelijke moeraswallaby\u2019s hebben geen buidel.\n \nKangoeroes hebben geen zweetklieren. Als ze het erg warm hebben, likken ze hun weinig behaarde onderarmen. Het speeksel droogt op en de verdamping koelt het bloed in de bloedvaten van de armen. \nEr bestond een kleine, verwilderde populatie moeraswallaby\u2019s op eilandjes ten noorden van Auckland. Als door de mens ge\u00efntroduceerde en ongewenste soort zijn ze echter afgeschoten..",
    "Moeraswallaby. Over de voortplanting. Vrouwtjes moeraswallaby\u2019s planten zich als het ware aan de lopende band voort. Zeer buitengewoon is het feit dat het vrouwtje al v\u00f3\u00f3r de bevalling van het ene jong alweer drachtig raakt van het volgende! Een jong wordt na een dikke maand in de baarmoeder naakt en blind geboren, kruipt dan naar de buidel en verblijft daar nog 8 tot 9 maanden. Zolang het goed gaat met dit jong, wordt de ontwikkeling van het jongere broertje of zusje in de baarmoeder \u2018on hold\u2019 gezet. Overlijdt het jong, dan wordt heel snel de opvolger geboren; er hoeft dan niet opnieuw een mannetje aan te pas te komen om een nieuw jong te verwekken!.",
    "Moeraswallaby. E\u00e9n met de natuur. Australi\u00eb is al lang gescheiden van de overige landmassa\u2019s op aarde. Van oorsprong komen er geen hogere zoogdieren op dit continent voor. De buideldieren in al hun variatie hebben de meest uiteenlopende ecologische niches bezet. De meeste kangoeroes leven op de grond en eten grassen, bladeren en boomschors. Ze vervullen daarmee de taak die herten, buffels of antilopen in de graslanden van andere regio\u2019s vervullen..",
    "Moeraswallaby. Moeraswallabies. De moeraswallaby\u2019s zijn een voorbeeld voor een diersoort die in de natuur meer solitair leeft, maar in dierentuinen haar sociale kant laat zien. Ook in het wild zie je deze dieren in groepjes rondom goede voedselbronnen samenscholen. Als er genoeg voedsel aanwezig is, vinden deze dieren het geen probleem om in een groep te worden gehouden. De verzorgers brengen \u00e9\u00e9n keer per dag vers voedsel voor de moeraswallaby\u2019s. De wallaby\u2019s krijgen speciale kangoeroe-brokken, hooi en wilgentakken. Van het hooi en de takken kunnen ze urenlang eten. Moeraswallaby\u2019s zijn goed bestand tegen ons klimaat. In de koudste periode van het jaar maken ze graag gebruik van hun schuilgrotje, waar ze over vloerverwarming beschikken..",
    "EAZA | Burgers' Zoo in Arnhem. 1. Bewustwording cre\u00ebren. Elk jaar organiseert EAZA een biodiversiteitscampagne om het bewustzijn van een urgent natuurprobleem te vergroten. Een belangrijke functie van de moderne dierentuin is het cre\u00ebren van bewustzijn: ten eerste voor de schoonheid van dieren en de natuur, maar ook voor de noodzaak om dieren en hun leefgebieden actief te beschermen. In de vorm van \"recreatie door middel van vrijetijdservaringen\" hebben dierentuinbezoekers de mogelijkheid om wilde dieren te zien, te ervaren en te leren. In die zin zijn dieren in dierentuinen en aquaria \"ambassadeurs\" van hun wilde tegenhangers..",
    "EAZA | Burgers' Zoo in Arnhem. 2. Campagnes. Naast het opleiden van miljoenen mensen, verzamelt elke campagne ook grote bedragen die vrijwilligers doneren aan dierentuinbezoekers voor specifieke projecten in een EAZA-campagne. Elk jaar voert EAZA campagnes uit voor een specifiek thema in bedreigde soorten of leefomgevingen. Het jaar 2001 stond bijvoorbeeld in het teken van de Bushmeat-campagne en in 2018 was de campagne gericht op het behoud van Aziatische zangvogels. Naast financi\u00eble steun voor instandhoudingsmaatregelen is de vereniging ook politiek actief om wetgevingsprocedures te be\u00efnvloeden in overeenstemming met haar doelstellingen..",
    "EAZA | Burgers' Zoo in Arnhem. 3.\u00a0 Fokprogramma's. Moderne, wetenschappelijk werkende dierentuinen kunnen niet zonder elkaar! Dierenparken hebben lang dieren uit het wild teruggetrokken. Tegenwoordig zorgen ze zelf voor het behoud van hun bevolking op de lange termijn. In de dierentuinoverschrijdende Europese conserveringsfokprogramma's (EEP's) wordt bijzondere aandacht besteed aan het gezond houden van de populatie van bedreigde diersoorten, zelfs met het doel ze uiteindelijk in het wild vrij te laten. Dit vereist fokprogramma's die een nauwe samenwerking tussen dierentuinen vereisen. De vereniging stelt ook richtlijnen vast voor de huisvesting van de verschillende diersoorten, maar ook voor het duurzaamheidsbeleid van de dierentuinen..",
    "Chimpansee. Plek in het dierenrijk. Chimpansees behoren tot de mensapen. In Burgers\u2019 Zoo bewonen ze een verblijf naast de gorilla\u2019s, die ook tot de mensapen worden gerekend. Het DNA van chimpansees komt voor zo\u2019n 98,5% overeen met dat van mensen. Ze zijn dus ook nauwe familie van de mens, zelfs nauwer dan van de gorilla..",
    "Chimpansee. Eigenschappen van de Chimpansee. Verspreiding. regenwouden van West- en Centraal-Afrika.",
    "Chimpansee. Eigenschappen van de Chimpansee. Gewicht. mannetjes 55 kg, vrouwtjes 45 kg.",
    "Chimpansee. Eigenschappen van de Chimpansee. Leefwijze. groepen van 15 tot 100 dieren.",
    "Chimpansee. Eigenschappen van de Chimpansee. Voedsel. vruchten, bladeren, noten, insecten, soms andere dieren.",
    "Chimpansee. Bijzonder gedrag. Chimpansees leven in complexe gemeenschappen, waarbij de volwassen mannetjes in de rangorde aan de top staan. Bondgenootschappen en coalities worden gevormd om de toppositie te verwerven en te behouden. Ranghoge mannetjes laten af en toe een spectaculair imponeerritueel zien, bestaande uit roepen, rennen met overeind gezette haren, stampen en slaan. Alles om de groepsleden onder de indruk te krijgen!.",
    "Chimpansee. Wist u dit al over chimpansees?. Chimpansees vlooien elkaar niet om beestjes uit elkaars vacht te verwijderen, maar om vriendschappen aan te knopen en te bevestigen. \nDe chimpanseegroep in Burgers\u2019 Zoo is waarschijnlijk de best bestudeerde chimpanseegroep in dierentuinen wereldwijd. Als sinds de jaren zeventig hebben talloze gedragswetenschappers deze groep geobserveerd. \n\nE\u00e9n van de biologen die deze chimpansees hebben geobserveerd, was Frans de Waal. Hij werd wereldberoemd met zijn baanbrekende onderzoek. De Waal heeft in Arnhem voor het eerst waargenomen dat chimpansees na een conflict met elkaar verzoenen..",
    "Chimpansee. Voortplanting. De vruchtbare vrouwtjes zijn gemakkelijk te herkennen aan de roze zwelling van hun genitaalstreek. Chimpanseemannetjes vinden deze zwellingen reuze interessant. Vrouwtjes paren vaak met meerdere mannetjes, er is geen langdurige paarband. De opvoeding van het jong duurt jarenlang en is de taak van de moeder..",
    "Chimpansee. E\u00e9n met de natuur. Chimpansees gebruiken allerlei gereedschappen. Ze slaan harde kola-noten open met stenen en hengelen met stokjes naar termieten. Dankzij deze hulpmiddelen kunnen ze gebruik maken van voedselbronnen die\u00a0 belangrijke nutri\u00ebnten bevatten die niet in hun hoofdvoedsel (vruchten en bladeren) zitten..",
    "Chimpansee. Operatie moet chimpanseeman weer vruchtbaar maken. In het parkgedeelte bewonen de chimpansees sinds 1971 een ruim eiland. De dieren hebben ook beschikking over een binnenverblijf. Buiten het zicht van het publiek zijn er nog een aantal separatieverblijven, waar de chimpansees bijvoorbeeld hun ochtendmaaltijd krijgen en waar ze zich ophouden als de verzorgers het grote verblijf schoonmaken. Chimpansees zijn namelijk oersterk en ze hebben een opvliegend karakter. De verzorgers betreden daarom nooit het verblijf als de dieren zich daarin bevinden. Als het kouder is dan 10 graden, geven de chimpansees er de voorkeur aan om lekker in het verwarmde binnenverblijf te blijven. Ze ondernemen dan meestal slechts korte uitstapjes naar hun eiland. In Burgers\u2019 Zoo bootsen we de natuurlijke situatie na, met meerdere volwassen mannetjes in de groep. Dierverzorgers en biologen houden goed bij hoe de machtspelletjes en coalities tussen de dieren onderling verlopen..",
    "Westelijke gorilla. Plek in het dierenrijk. Gorilla\u2019s zijn de grootste en sterkste soort van de meer dan 420 leden tellende groep van de primaten (ofwel apen). Binnen deze groep behoren gorilla\u2019s tot de mensapen, net al de chimpansees die ook in Burgers\u2019 Zoo leven. Er zijn twee verschillende soorten gorilla\u2019s, maar bijna alle gorilla\u2019s die in dierentuinen worden gehuisvest, behoren tot de soort Westelijke gorilla..",
    "Westelijke gorilla. Eigenschappen van de Westelijke gorilla. Verspreiding. regenwouden van West- en Centraal-Afrika.",
    "Westelijke gorilla. Eigenschappen van de Westelijke gorilla. Gewicht. mannetjes 180 kg, vrouwtjes 90 kg.",
    "Westelijke gorilla. Eigenschappen van de Westelijke gorilla. Leefwijze. groepen van circa 10 dieren.",
    "Westelijke gorilla. Eigenschappen van de Westelijke gorilla. Voedsel. bladeren, scheuten, vruchten.",
    "Westelijke gorilla. Bijzonder gedrag. Gorilla\u2019s zijn vrij rustige dieren. Terwijl jonge gorilla\u2019s graag met elkaar spelen en stoeien, doen de volwassen dieren vaak rustig aan. Als vegetari\u00ebrs die veel bladeren en stengels eten, hoeven ze niet vele kilometers per dag te lopen om voldoende voedsel te vinden. Omdat hun voeding niet heel veel calorie\u00ebn bevat, eten ze wel grote hoeveelheden. \u2018Voedselopname\u2019 en \u2018rust\u2019 zijn dan ook de gedragingen die bij gorilla\u2019s het vaakst zijn waar te nemen..",
    "Westelijke gorilla. Wist u dit al over Westelijke gorilla\u2019s?. Als gorilla\u2019s imponeren, een vijand willen afschrikken, of elkaar uitnodigen tot een spelletje, slaan ze zichzelf op de borst. Dit gedrag is uniek onder de zoogdieren! Alle gorilla\u2019s vertonen deze borstroffel wel eens. Bij de volwassen mannetjes maakt hij de meeste indruk en ook het hardste geluid. Het laatste heeft te maken met resonantieruimtes in de borst die bij de volwassen mannetjes groter is. \nGorilla\u2019s eten vaak hun eigen ontlasting op. Ze eten plantaardig voedsel dat vrij lastig verteerbaar is. In hun blinde darm worden nog veel voedingstoffen uit het voedsel gewonnen en daar worden ook vitamines aangemaakt. Deze waardevolle stoffen neemt een gorilla dus op, als hij zijn drol opeet. \nAlle gorillamannetjes krijgen bij volwassenheid, op de leeftijd van 13 tot 15 jaar, een zilvergrijze rug. Dat is dus een kenmerk van volwassenheid, maar geen teken van leiderschap!.",
    "Westelijke gorilla. Over de voortplanting. Bij Westelijke gorilla\u2019s is er normaliter slechts \u00e9\u00e9n volwassen mannetje in de groep, de zilverrug. De vrouwen in de groep concurreren met elkaar om zijn aandacht. Als een gorillavrouw bronstig is, neemt zij in het algemeen het initiatief voor een paring. Na een draagtijd van ongeveer acht en halve maanden wordt \u00e9\u00e9n jong geboren, dat gemiddeld slechts twee kilogram weegt. Zo\u2019n jong is dus vrij klein en heeft intensieve zorg nodig. De vader beschermt de groep, maar zorgt verder nauwelijks rechtstreeks voor zijn nageslacht..",
    "Westelijke gorilla. E\u00e9n met de natuur. Westelijke gorilla\u2019s eten ook allerlei vruchten die in het regenwoud groeien. De zaden van een aantal boomsoorten ontkiemen na darmpassage beter dan wanneer de vruchten niet worden opgegeten. Gorilla\u2019s bevorderen dus de nieuwe aanwas van de plantensoorten die ze graag lusten!.",
    "Westelijke gorilla. Shail\u00e2 update oktober. In Burgers\u2019 Zoo leeft een mooie gorillagroep, bestaande uit \u00e9\u00e9n zilverrug, een aantal volwassen vrouwen en hun nageslacht. In 2013 zijn er maar liefst vijf jongen geboren, waaronder zelfs een tweeling. Zo\u2019n geboorte van een tweeling is nog zeldzamer dan bij mensen, en deze gorillatweeling is dan ook de eerste in een Europese dierentuin die gewoon door de moeder wordt opgevoed. Een onderzoekster hield de lichamelijke en sociale ontwikkeling van de tweeling goed in de gaten, omdat dit toch echt een heel bijzondere gebeurtenis was. Ondanks dat gorilla\u2019s in de natuur ook vruchten eten, krijgen ze in Burgers\u2019 Zoo haast geen fruit. Dat heeft ermee te maken, dat onze fruitsoorten voor mensen gekweekt zijn en veel meer suikers bevatten dan wilde vruchten. Het menu van de gorilla\u2019s bestaat daarom vooral uit groenten, zoals andijvie, witlof, rode bieten, paprika en wortel. Ook krijgen ze vaak takken met bladeren. In de zomer zijn dat bijvoorbeeld wilgentakken, in de winter takken van tropische bomen, als we in de Bush snoeien..",
    "Zwarte maki. Plek in het dierenrijk. Zwarte maki\u2019s behoren tot de zogenoemde \u2018halfapen\u2019. Dit zijn primaten met oorspronkelijkere kenmerken dan de hoger ontwikkelde primaten, zoals bijvoorbeeld chimpansees of laponders. De meeste soorten halfapen hebben zich ontwikkeld op het eiland Madagaskar, maar er komen ook halfapen op het vasteland van Afrika en in Azi\u00eb voor. Malagassische halfapen worden in het Nederlands soms \u2018maki\u2019s\u2019 of \u2018lemuren\u2019 genoemd. In Burgers\u2019 Zoo leven twee soorten halfapen, namelijk de zwarte maki\u2019s en de ringstaartmaki\u2019s..",
    "Zwarte maki. Eigenschappen van de Zwarte maki. Verspreiding. bossen van noord Madagaskar.",
    "Zwarte maki. Eigenschappen van de Zwarte maki. Leefwijze. groepen tot 10 dieren.",
    "Zwarte maki. Eigenschappen van de Zwarte maki. Voedsel. vruchten, bladeren, nectar, bloesems.",
    "Zwarte maki. Eigenschappen van de Zwarte maki. Worpgrootte. \u00e9\u00e9n tot twee per keer.",
    "Zwarte maki. Bijzonder gedrag. Zwarte maki\u2019s zijn cathemeraal, dat betekent dat ze niet echt dag- of nachtactief zijn. Ze zijn ongeveer evenveel tijd in het donker actief als overdag. Men kan ze dus in de dierentuin de hele dag door wakker, rustend of slapend aantreffen!.",
    "Zwarte maki. Wist u dit al over zwarte maki\u2019s?. Moormaki\u2019s kennen eenduidelijk geslachtsdimorfisme; dit betekent dat mannetjes en vrouwtjes er heel anders uitzien. Volwassen mannetjes zijn zwart, vrouwtjes hebben een roodbruine vacht met lichtere buik, witte oorpluimen en zwart in het gezicht. \nGeboren worden mannetjes en vrouwtjes moormaki\u2019s met een grijzige vacht en zonder oorpluimen. Al op de leeftijd van ongeveer twee maanden wordt de vacht van mannetjes donkerder en die van vrouwtjes juist lichter. \nDe groepen van moormaki\u2019s zitten in de natuur best ingewikkeld in elkaar. Mannetjes en vrouwtjes verlaten hun geboortegroep als ze geslachtsrijp zijn. Ze sluiten zich dan bij een andere groep aan. De vrouwtjes blijven dan in hun nieuwe groep, de mannetjes wisselen vaker in hun leven van groep..",
    "Zwarte maki. Over de voortplanting. Zoals alle lemuren hebben zwarte maki\u2019s een beperkt paar- en geboorteseizoen. De jongen worden in de natuur in september geboren, dan is het lente op Madagaskar. Bij primaten houdt de moeder haar jong meestal tegen de buik aan, of ze draagt het op de rug. Zwarte maki\u2019s echter worden gedurende de eerste levensweken dwars over de buik gedragen, net een riem. Het jong moet zich hierbij meteen zelfstandig vasthouden, de moeder ondersteunt het niet met haar hand..",
    "Zwarte maki. Een met de natuur. Zwarte maki\u2019s zijn geen voedselspecialisten. Vruchten, scheuten, bessen, een duizendpootje of insectje: ze vinden alles lekker. Maar ze zijn wel verzot op nectar. Ze komen dus graag op bloeiende bloesems af. Terloops bestuiven zwarte maki\u2019s dan bijvoorbeeld de reizigerspalm, een heel karakteristieke plantensoort op Madagaskar..",
    "Zwarte maki. Halve zwarte apen. In Burgers\u2019 Park houden we een mannengroep zwarte maki\u2019s. Ze delen hun verblijf met de ringstaartmaki\u2019s. Hoewel de zwarte maki\u2019s een beetje kleiner zijn, zijn ze door hun pittiger karakter wel dominant over de ringstaartmaki\u2019s. Als je meerdere soorten bij elkaar wilt huisvesten, is het wel belangrijk dat iedereen zijn eigen plekje kan opzoeken. De maki\u2019s in Burgers\u2019 Park hebben daarom beschikking over \u00e9\u00e9n buitenverblijf, twee binnenverblijven die voor publiek te zien zijn en diverse binnenverblijven achter de schermen. Mocht er een keer een conflictje ontstaan, dan kunnen de tegenstanders elkaar zo makkelijk ontlopen..",
    "Sri Lanka Panter. Plek in het dierenrijk. \u2018Panter\u2019 en \u2018luipaard\u2019 zijn twee woorden voor dezelfde diersoort. Panters behoren, samen met leeuwen, tijgers en jaguars tot de familie van de \u2018grote katachtigen\u2019. Het verspreidingsgebied van panters is enorm groot, ze komen voor in Afrika en grote delen van Azi\u00eb. Binnen dat grote verspreidingsgebied heb je negen lokale varianten van panters, zogenoemde \u2018ondersoorten\u2019. Deze ondersoorten verschillen bijvoorbeeld in vachtlengte, vachtpatroon en grootte. De Sri Lanka panter is \u00e9\u00e9n van deze ondersoorten..",
    "Sri Lanka Panter. Eigenschappen van de Sri Lanka Panter. Verspreiding. tropische bossen van Sri Lanka.",
    "Sri Lanka Panter. Eigenschappen van de Sri Lanka Panter. Gewicht. mannetjes 55 kg, vrouwtjes 30 kg.",
    "Sri Lanka Panter. Eigenschappen van de Sri Lanka Panter. Voedsel. herten, apen, vogels.",
    "Sri Lanka Panter. Bijzonder gedrag. Panters leven solitair en ze zijn territoriaal. Hun territorium grenzen ze af met urine en uitwerpselen. Ook krassen ze met hun voorpoten in bomen, waarbij ze met de geurklieren tussen hun tenen hun eigen geur op de bomen smeren. Het territorium van een mannetje omvat de gebieden van een klein aantal vrouwtjes. Ten opzichte van seksegenoten zijn Sri Lanka panters niet tolerant..",
    "Sri Lanka Panter. Wist u dit al over Sri Lanka panters?. Zowel in Afrika als in Azi\u00eb komen er een aantal \u2018zwarte panters\u2019 voor. Als het zonlicht op deze dieren schijnt, zie je wel het normale vlekkenpatroon; alleen de \u2018basiskleur\u2019 is donkerder. Ook op Sri Lanka komen enkele zwarte Sri Lanka panters voor. \nJonge panters kunnen lang zonder melk. Een pantermoeder kan soms wel een hele dag en een hele nacht wegblijven tijdens het jagen. Als de moeder terugkomt, kunnen de jongen in \u00e9\u00e9n keer een grote hoeveelheid melk drinken. \nAls een mannetje met een vrouwtje wil paren, blijft hij \u00e9\u00e9n tot twee weken dicht bij haar in de buurt. Ze jagen samen en delen zelfs de prooi met elkaar. En daarna is het weer voorbij met de gezelligheid en gaat ieder zijn eigen weg..",
    "Sri Lanka Panter. Over de voortplanting. Pasgeboren panters wegen slechts 500 gram. Pas na tien dagen gaan de oogjes van de jongen open. Na zes weken beginnen de jonge panters met het eten van vlees. Na drie maanden krijgen ze geen moedermelk meer. De jongen blijven bij hun moeder tot ze twee jaar oud zijn. Pas dan hebben ze het jagen namelijk een beetje onder de knie..",
    "Sri Lanka Panter. E\u00e9n met de natuur. Panters zijn goede klimmers. Vaak slepen ze ook hun prooi de boom in, wat bij een dood hert een behoorlijk karwei is. Door dit gedrag voorkomen panters dat jakhalzen of leeuwen hun prooi afpakken. Omdat echter op het eiland Sri Lanka zulke concurrenten ontbreken, tonen de panters op Sri Lanka dit gedrag in veel mindere mate..",
    "Sri Lanka Panter. Een nieuwe panter?. Het grote buitenverblijf van de Sri Lanka panters is overkapt met een metalen net. Zo kunnen deze grote katten mooi hun klimkunsten laten zien of op een verhoogde rots met goed uitzicht liggen, zonder dat het gevaar bestaat dat ze hun verblijf uit komen. Op Sri Lanka zijn er geen winters, daarom hebben de panters in de dierentuin een verwarmd binnenverblijf nodig. Als het weer nog goed genoeg is om naar buiten te gaan, maar het toch een beetje koel is, liggen de panters graag heerlijk uitgestrekt op een verwarmde kunstrots. Omdat panters solitair zijn, zullen de bezoekers ook in Burgers\u2019 Park normaliter slechts \u00e9\u00e9n of twee volwassen panters zien. Als het er twee zijn, dan zouden dit het fokmannetje en een krols vrouwtje kunnen zijn. Momenteel is voor bezoekers afwisselend de moeder en het jong te zien, of de vader..",
    "Stokstaartje. Plek in het dierenrijk. Stokstaartjes zien er misschien wel schattig uit, maar het zijn kleine roofdiertjes. Ze behoren tot de groep van de mangoesten. Als kleine roofdieren zijn hun nauwste familieleden in Koninklijke Burgers\u2019 Zoo de binturongs die te vinden zijn in Burgers\u2019 Rimba..",
    "Stokstaartje. Eigenschappen van de Stokstaartje. Leefwijze. hechte groepen, vaak tot boven 20 dieren.",
    "Stokstaartje. Eigenschappen van de Stokstaartje. Voedsel. insecten, slangen andere ongewervelden.",
    "Stokstaartje. Bijzonder gedrag. In het open savanne- en woestijnlandschap waar deze dieren van nature leven, zijn roofvogels hun grootste bedreiging. Daarom staat er altijd minimaal \u00e9\u00e9n groepslid op de uitkijk. Recht overeind zittend of zelfs op de achterpoten staand, speurt deze wachter de hemel af naar roofvogels. De andere dieren kunnen ondertussen rustig eten zoeken of spelen, want bij gevaar worden ze gewaarschuwd..",
    "Stokstaartje. Wist u dit al over stokstaartjes?. Stokstaartjes kunnen zonder problemen recht naar de felle zon kijken, als ze op hun uitkijkpost staan. De zwarte vlekken rondom de ogen van stokstaartjes werken als een soort zonnebril. \nNa een koude nacht draaien stokstaartjes hun dunner behaarde buik richting de zon om op te warmen. Als het heel heet is, gaan ze plat op hun buik in de schaduw liggen, waar de grond het koelst is. \nStokstaartjes zijn overdag heel actief. Het feit dat ze vaak rechtop zitten of staan, vinden mensen over het algemeen heel aandoenlijk. Mede daarom zijn ze heel vaak in dierentuinen te zien. Ze behoren meestal ook tot \u00e9\u00e9n van de favoriete soorten van de bezoekers!.",
    "Stokstaartje. Over de voortplanting. Een groep stokstaartjes bestaat meestal uit \u00e9\u00e9n dominant koppel met hun nageslacht. Alleen het dominante mannetje en vrouwtje mogen zich voortplanten. De jongen worden in de ondergrondse kraamkamer geboren. De eerste weken zijn ze volledig hulpeloos. Niet zozeer de moeder neemt de verzorging en opvoeding op zich, maar vooral de oudere zussen en broers!.",
    "Stokstaartje. E\u00e9n met de natuur. Stokstaartjes graven een uitgebreid ondergronds gangenstelsel. Ze tolereren andere dieren zoals vosmangoesten en grondeekhoorns als medebewoners..",
    "Stokstaartje. Kroost bij de stokstaartjes. In Burgers\u2019 Park leeft een leuke familie stokstaartjes in een verblijf naast de Desert. Decennia terug waren in dit gedeelte van het park olifanten te zien, maar daarvan ziet men weinig meer terug! De stokstaartjes hebben de beschikking over een verwarmd binnenverblijf. Maar eigenlijk brengen ze dag en nacht het liefst buiten door, waar ze ook hun eigen gangenstelsel hebben gegraven. Volgens de telling van de dierverzorgers heeft het gangenstelsel in Burgers\u2019 Zoo meer dan 30 ingangen! Hoewel inheemse roofvogels als buizerds en haviken eigenlijk niet op stokstaartjes azen, staat ook in Burgers\u2019 Zoo bijna altijd een stokstaartje op de uitkijk, als de overige familieleden buiten rondscharrelen..",
    "Aziatische olifant. Plek in het dierenrijk. Vandaag de dag leven er drie soorten olifanten op aarde: de bosolifant en de Afrikaanse olifant in Afrika, en de Aziatische olifant in India en Zuidoost-Azi\u00eb. Vroeger bestonden er meer soorten olifantachtige, maar die zijn al lang uitgestorven. Het laatst stierven de mammoeten uit. Met hen waren Aziatische olifanten zelfs meer verwant dan met de Afrikaanse olifanten. Onder de nu levende zoogdieren hebben olifanten geen nauwe familie, het dichtst bij komen zeekoeien\u00a0en klipdassen..",
    "Aziatische olifant. Eigenschappen van de Aziatische olifant. Gewicht. mannetjes 5000 kg, vrouwtjes 3000 kg.",
    "Aziatische olifant. Eigenschappen van de Aziatische olifant. Leefwijze. vrouwen in familiegroepen, mannen solitair.",
    "Aziatische olifant. Eigenschappen van de Aziatische olifant. Voedsel. grassen, bladeren, takken, plantenwortels.",
    "Aziatische olifant. Bijzonder gedrag. De olifantenslurf, bestaande uit bovenlip en neus, is een heel kenmerkend en bijzonder veelzijdig lichaamsdeel. Zo\u2019n slurf bestaat uit tienduizenden spieren. De olifant kan er veel kracht mee uitoefenen, zoals bij een gevecht of bij het optillen van zware voorwerpen. Maar hij kan ook taken die veel fijne motoriek vereisen ermee uitvoeren. Zoals een soortgenoot zachtjes aanraken, of hele kleine voorwerpen oprapen. Het meest gebruikt wordt de slurf bij het pakken van voedsel en bij het water drinken..",
    "Aziatische olifant. E\u00e9n met de natuur. Aziatische olifanten verteren hun voedsel niet bijzonder goed. In hun ontlasting vindt men veelal onbeschadigde pitten van vruchten en plantenzaden terug. Aziatische olifanten zijn dus belangrijke verspreiders van zaden van planten. Omdat Aziatische olifanten bovendien oersterk zijn, soms hele bomen omduwen en grotere takken afbreken, be\u00efnvloeden ze het bos waarin ze leven sterk..",
    "Aziatische olifant. Uitdagingen bij de olifanten. In Burgers\u2019 Zoo worden al heel lang Aziatische olifanten gehuisvest. Al in de jaren \u201920 van de vorige eeuw leefden er olifanten in Burgers\u2019 Zoo. In die tijd gingen verzorgers bij de olifanten het verblijf in, zelfs bij de mannetjes. Volwassen olifantenmannetjes zijn echter nogal onberekenbaar en kunnen erg gevaarlijk zijn. Vandaag de dag weten we meer over hoe olifanten goed kunnen worden gehuisvest. In Burgers\u2019 Zoo betreden de verzorgers het verblijf niet als de olifanten erin zijn. Maar door de spijlen heen kunnen de verzorgers wel met de dieren werken. Zo wordt de olifanten door middel van beloningen aangeleerd om hun poten te laten verzorgen en andere verzorgingsmaatregelen uit te voeren. Op die manier profiteren olifanten en verzorgers van het goede contact met elkaar, zonder dat de verzorgers direct en onbeschermd met de dieren werken. In Burgers\u2019 Zoo leven alleen vrouwtjesolifanten. De groepsstructuur van Aziatische olifanten is ingewikkeld en vereist dat eventuele mannetjes de meeste tijd gescheiden van de vrouwtjes leven. Hiervoor is in Burgers\u2019 Park niet voldoende ruimte. In plaats daarvan is het verblijf zeer geschikt als opvang voor oudere olifantenvrouwtjes die in andere dierentuinen voor problemen zorgen door te dominant gedrag of juist omdat ze gepest worden. Aziatische olifanten leven in het bos. De dieren in Burgers\u2019 Park hebben daarom een schaduwrijk verblijf, want in de zomer zouden ze het snel te warm kunnen krijgen. Olifanten eten bijna de hele dag door en ook grote gedeeltes van de nacht. Hun voedsel moet vezelrijk en redelijk caloriearm zijn. Ze krijgen heel veel hooi te eten en daarnaast wat wortels, takken en appels. Bij de trainingen krijgen ze ook wel eens wat brood als beloning..",
    "Zwartvoetpinguin. Plek in het dierenrijk. Pingu\u00efns zijn vogels. Typische vogelkenmerken zoals veren als lichaamsbedekking en een tandeloze snavel laten dat duidelijk zien. Door aanpassing aan het leven in het water kunnen ze al sinds miljoenen jaren niet meer vliegen. Zwartvoetpingu\u00efns zijn de enige van de ongeveer 20 soorten pingu\u00efns die rond de kustwateren van Zuid-Afrika leven..",
    "Zwartvoetpinguin. Bijzonder gedrag. Zwartvoetpingu\u00efns kennen een jarenlange paarband. Bij het baltsgedrag staan de partners dicht bij elkaar en buigen en strekken zich. Daarbij laten ze hun harde roep horen die aan het balken van een ezel doet denken..",
    "Zwartvoetpinguin. Wist u dit al over zwartvoetpingu\u00efns?. Onder water zorgen bij zwartvoetpingu\u00efns tot roeispanen omgebouwde vleugels voor voortstuwing, met de poten sturen ze. \nDe kleine veren op het pingu\u00efnlijf liggen als dakpannen dicht op elkaar. Daaronder houdt de pingu\u00efn een isolerend laagje lucht vast. De huid wordt dus bij duikgangen nauwelijks nat. Tijdens de rui mijden pingu\u00efns het water. Ze eten dan een tijd niet. \nJonge zwartvoetpingu\u00efns hebben eerst grijze donsveren. Zo\u2019n donsjong zien de bezoekers echter niet; op de leeftijd dat ze uit de broedholte komen, hebben ze al gewone veren. Alleen het afwijkende patroon - zonder zwarte band over de buik \u2013 verraadt dan nog zo\u2019n anderhalf jaar lang dat het een juveniel dier is..",
    "Zwartvoetpinguin. Over de voortplanting. Deze pingu\u00efns broeden het liefst in holtes in een bodemlaag van guano; dat is ontlasting van zeevogels. Ze leggen twee eieren die door beide ouders worden bebroed. Gedurende de eerste weken blijven de jongen in het nest. Daar wachten ze tot de ouders afwisselend terugkomen van hun foerageertocht op zee. De jonge pingu\u00efns worden gevoed met voorverteerde visbrei. Alleen in jaren met veel voedsel lukt het de zwartvoetpingu\u00efns om beide jongen groot te krijgen..",
    "Zwartvoetpinguin. E\u00e9n met de natuur. Een rijke visstand van ansjovis en sardines is van levensbelang voor zwartvoetpingu\u00efns. Deze vissen komen alleen in de voedsel- en zuurstofrijke, koude zeestromingen aan de westkant van het Afrikaanse continent voor. De pingu\u00efns kunnen dagenlang op zee blijven en trekken met de vissen mee. Als de watertemperatuur echter tijdelijk verandert, zoals in El Nin\u0342o jaren, zoeken de vissen andere streken op. Dan is het met name voor pingu\u00efns met jongen een probleem om na een jachttocht weer op tijd aan land te komen om de jongen te voeren..",
    "Zwartvoetpinguin. Op een onverwachte plek. Deze publieksfavorieten bewonen in Koninklijke Burgers\u2019 Zoo een mooi open verblijf direct achter de ingang, het zijn dus de eerste dieren die bezoekers in de dierentuin zien. De kolonie telt altijd zo\u2019n 50 tot 70 dieren. Hier in Burgers\u2019 Zoo komen min of meer het hele jaar door jongen uit het ei. Balts- en broedgedrag zijn dus het hele jaar door te observeren. De verzorgers en biologen hebben een goed overzicht welke pingu\u00efns wanneer met elkaar jongen krijgen. Het blijkt dat de dieren elkaar niet altijd levenslang trouw zijn; soms kiest een pingu\u00efn na jaren voor een andere partner. De dierverzorgers voeren de pingu\u00efns twee keer per dag uit de hand met haring. Op die manier kunnen zij goed in de gaten houden of iedereen voldoende eet en of iedereen de vitaminepillen die ook in de vis verstopt zijn, op heeft. Indien nodig kan een individu medicijnen toegediend krijgen in een vis. En bovendien zijn door deze manier van voeren de reigers buiten spel gezet die anders graag een visje mee zouden pikken. De zwartvoetpingu\u00efns zijn trouwens kieskeurige eters; hun haringen moeten de juiste lengte en dikte hebben, anders eten de pingu\u00efns ze niet op. In Burgers\u2019 Zoo krijgen de pingu\u00efns haringen die op duurzame manier is gevangen. Zwartvoetpingu\u00efns kunnen door hun natuurlijk verspreidingsgebied in Zuid-Afrika aardig goed tegen de hitte in de Nederlandse zomer. Het kan echter wel te koud worden voor deze pingu\u00efns! In hele koude winters met strenge nachtvorst verhuizen de zwartvoetpingu\u00efns daarom tijdelijk naar een warmer verblijf achter de schermen..",
    "Lierhert. Plek in het dierenrijk. Lierherten behoren tot de evenhoevigen en tot de familie van de herten. In Burgers\u2019 Rimba is het lierhert de grootste van de drie soorten..",
    "Lierhert. Eigenschappen van de Lierhert. Gewicht. vrouwtjes 70 kg, mannetjes 130 kg.",
    "Lierhert. Eigenschappen van de Lierhert. Leefwijze. vrouwtjes in groepen, mannetjes solitair.",
    "Lierhert. Eigenschappen van de Lierhert. Voedsel. grassen, vruchten, bladeren.",
    "Lierhert. Bijzonder gedrag. In de natuur leven vrouwtjes lierherten samen met hun jongen in een grote groep. Mannetjes daarentegen leven voornamelijk solitair. Bokken voegen zich alleen bij een kudde vrouwtjes als ze zich willen voortplanten..",
    "Lierhert. Wist u dit al over het lierhert?. Het meest opvallend aan de volwassen bokken van de lierherten is het gewei, dat elk jaar wordt geworpen en opnieuw groeit. Het gewei bij lierherten ziet er anders uit dan bij andere soorten herten. Het gewei heeft maar weinig vertakkingen en de hoofd- en voorhoofdstang vormen samen een boog in de vorm van een lier, een muziekinstrument. Hieraan heeft het lierhert dus zijn naam te danken. \nNet als andere hertensoorten hebben ook lierherten verschillende geurklieren op hun poten en gezicht. Hiermee scheiden ze een geurstof af om signalen aan soortgenoten te geven. Dit doen ze ook met de geurstoffen in de urine en ontlasting. \nBij de meeste hertensoorten is de paartijd de tijd van vechten en burlen. Lierherten vechten nauwelijks en maken meer gebruik van hun geurklieren om anderen te imponeren..",
    "Lierhert. Over de voortplanting. De paartijd van lierherten is in tegenstelling tot Nederlandse herten niet in het najaar, maar in het voorjaar. De meeste geboortes vinden bij ons dus in het najaar plaats. Dit komt omdat in Azi\u00eb, waar lierherten voorkomen, rond deze tijd de moessontijd aanbreekt. In deze periode is er voedsel in overvloed en is er veel beschutting voor de jongen. Direct na de geboorte wordt het jong door zijn moeder verstopt in de begroeiing en daar blijft het de eerste dagen doodstil liggen. Zijn gestippelde vacht helpt bij de camouflage..",
    "Lierhert. E\u00e9n met de natuur. Het voedsel van lierherten bestaat voornamelijk uit gras en allerlei planten. Ook eten ze vruchten en plunderen ze graag akkers met landbouwgewassen als rijst en ma\u00efs. Lierherten kennen zowel een dagelijkse als een seizoensgebonden trek naar verschillende voedselgebieden en hierdoor dragen ze bij aan een brede verspreiding van zaden..",
    "Lierhert. Drie soorten herten. In Burgers\u2019 Zoo leeft het Birmaans lierhert, \u00e9\u00e9n van de drie ondersoorten van het lierhert. De lierherten zijn samen met de andere hertensoorten, de bantengs en de apen te vinden op het grote veld in de Rimba. Als laponders takken van de bomen afbreken en deze op de grond laten vallen, eten de lierherten ze graag op. Deze dieren kunnen dus goed met elkaar samenleven. De verschillende hertensoorten hebben achter de schermen allemaal hun eigen binnenverblijf, waar ze in de nacht en met koud en regenachtig weer verblijven. Lierherten zijn echte vluchtdieren, ze horen elk geluid en zijn op hun hoede voor eventueel gevaar. De lierherten staan vrijwel altijd als groep bij elkaar; maar soms mengen zich ook de zwijnsherten onder de lierherten! De lierherten zijn dan makkelijk te herkennen aan hun slankere lichaamsbouw en hun hogere poten..",
    "Binturong. Plek in het dierenrijk. Binturongs zijn de grootste soort van de familie \u2018civetkatachtigen\u2019. Voor biologen behoren civetkatachtigen tot de groep \u2018carnivora\u2019, dus tot de roofdieren. Toch zijn binturongs geen vleeseters, maar echte alleseters. Een veelgebruikte naam voor binturongs is \u2018beermarter\u2019, hoewel de dieren niet verwant zijn aan beren of aan marters. De nauwste familie in Burgers\u2019 Zoo zijn de stokstaartjes!.",
    "Binturong. Eigenschappen van de Binturong. Worpgrootte. 1 - 3 jongen per keer.",
    "Binturong. Eigenschappen van de Binturong. Voedsel. vruchten, kleine dieren, insecten, eieren.",
    "Binturong. Bijzonder gedrag. Binturongs leven voornamelijk hoog in bomen, in de zogeheten kruinlaag van het tropisch regenwoud. Ze besteden een groot deel van hun tijd aan klimmen en zijn hier erg behendig in. Binturongs hebben draaibare achterpoten, waardoor ze gemakkelijk met het hoofd vooruit van een boomstam naar beneden kunnen klimmen. Daarnaast heeft hun lange, behaarde staart een grijpfunctie en dit helpt ook bij het klimmen..",
    "Binturong. Wist u dit al over binturongs?. De neus en oren van binturongs werken uitstekend, maar hun zicht is vermoedelijk minder goed ontwikkeld. \nBij binturongs is het vrouwtje gemiddeld 20% groter dan het mannetje. \nZoals andere civetkatachtigen heeft ook de binturong geurklieren tussen de anus en het geslachtsorgaan. Hiermee markeren ze bomen en laten ze aan elkaar weten waar ze zijn geweest. De geur die binturongs hierbij afscheiden, ruikt een beetje zoals die van zoete popcorn. \nBinturongs maken veel gebruik van vocale geluiden, zoals gejank, geknor en gesis..",
    "Binturong. Voortplanting. Er is nog maar weinig onderzoek gedaan naar de voorplanting bij binturongs. Waarschijnlijk zijn het monogame dieren, ondanks dat ze graag solitair leven. Alleen wanneer een vrouwtje vruchtbaar is, roept ze naar een mannetje en blijven de dieren voor korte tijd bij elkaar..",
    "Binturong. E\u00e9n met de natuur. Met hun uitwerpselen verspreiden binturongs de zaden van vruchten die ze eten. Ze dragen dus bij aan het verjongen van juist die vruchtbomen, waarvan ze graag eten..",
    "Binturong. Geen beren en geen marters. De binturongs bewonen hun buitenverblijf in de Rimba samen met de Maleise beren. Deze twee soorten gaan goed met elkaar om en leven vreedzaam samen. De binturongs gebruiken vooral de klimstructuren en rusten overdag vaak hoog bovenop een tak. Deze dieren zijn namelijk meer schemer- en nachtactief dan dat ze overdag wakker zijn. De binturongs kunnen de binnenverblijven van de beren gebruiken, die ook onze gasten kunnen zien. Maar meestal geven ze de voorkeur aan hun eigen binnenverblijf achter de schermen, waar de beren niet bij kunnen..",
    "Goudwanggibbon. Plek in het dierenrijk. Goudwanggibbons zijn \u00e9\u00e9n van de 17 soorten gibbons. Ze zijn familie van de siamangs, de grootste soort gibbons die in Burgers\u2019 Rimba is te zien. Gibbons vormen als \u2018kleine mensapen\u2019 een eigen categorie binnen de apen. Net als de grote mensapen zoals gorilla\u2019s en chimpansees hebben ze geen staart..",
    "Goudwanggibbon. Eigenschappen van de Goudwanggibbon. Verspreiding. regenwouden van Vietnam.",
    "Goudwanggibbon. Eigenschappen van de Goudwanggibbon. Voedsel. vruchten, bloesems, jong blad.",
    "Goudwanggibbon. Bijzonder gedrag. Aan hun lange, sterke armen hangend bewegen gibbons zich snel voort tussen de takken in het Aziatische regenwoud. Het zijn ware acrobaten in de boomtoppen en ze slingeren duidelijk sneller door het bos dan een mens ze op de grond zou kunnen volgen!.",
    "Goudwanggibbon. Wist u dit al over goudwanggibbons?. Goudwanggibbons \u2018zingen\u2019 heel hard. Door hun duet laten ze waarschijnlijk andere gibbonfamilies weten, waar ze op dat moment zijn. \nGoudwanggibbons komen in de natuur nooit naar de grond, ze blijven altijd in de bomen. \nDe armen van gibbons zijn zo lang dat ze rechtop staand met hun vingers de grond kunnen raken..",
    "Goudwanggibbon. Over de voortplanting. Bij volwassen goudwanggibbons is het geslacht makkelijk te zien. Mannetjes hebben namelijk een zwarte vacht, terwijl de vrouwtjes licht van kleur zijn. Gibbons leven meestal in familiegroepjes. Om de twee jaar wordt een jong geboren. Alle jongen hebben in hun eerste levensjaar een lichte vacht. Op die manier zijn ze best lastig te ontdekken, als ze aan moeders buik hangend meeslingeren door de takken. Na \u00e9\u00e9n jaar kleuren de jongen donker en zodra ze geslachtsrijp zijn wordt de vacht van de vrouwtjes weer licht..",
    "Goudwanggibbon. E\u00e9n met de natuur. Goudwanggibbons zijn vruchteneters. Rijpe vruchten zijn in het Aziatisch regenwoud niet in overvloed aanwezig. De gibbons leggen daarom elke dag flinke afstanden af om genoeg voedsel te vinden. Biologen hebben berekend dat het voor gibbons niet mogelijk zou zijn om in grote groepen te leven omdat ze dan nog veel verder zouden moeten rondtrekken totdat iedereen een volle maag heeft. En dat kost weer teveel tijd en energie..",
    "Goudwanggibbon. Vreemde snuiters, die gibbons. In Burgers\u2019 Rimba bewoont een familie goudwanggibbons een ruim verblijf, waar deze actieve apen zich heerlijk kunnen uitleven. Vanaf een verhoogde loopbrug kunnen de bezoekers ze door ruiten goed observeren. Anders dan je van tropische apen misschien zou verwachten, kunnen goudwanggibbons met hun pluizige vacht best goed tegen de kou. Ze zijn dus ook bij wat koeler weer graag in de buitenlucht. Tijdens koudere dagen kunnen de apen van de Rimba ook in de binnenverblijven worden bekeken. Het menu van de gibbons bevat allerlei fruitsoorten, maar ook groentes. Omdat gibbons niet graag naar de grond komen, bieden de verzorgers het voedsel aan op voederplatforms en in bakken die aan de klimstructuren zijn bevestigd..",
    "Watervaraan. Plek in het dierenrijk. De watervaraan is een reptiel en behoort tot de hagedissen uit de familie van de varanen. Andere hagedissen in Burgers\u2019 Zoo zijn bijvoorbeeld de kroonbasilisken, de groene leguanen en de anolissen in de Bush..",
    "Watervaraan. Eigenschappen van de Watervaraan. Verspreiding. Zuid- en Zuidoost-Azi\u00eb.",
    "Watervaraan. Eigenschappen van de Watervaraan. Voedsel. vogels, vissen, kleine zoogdieren, aas, eieren.",
    "Watervaraan. Bijzonder gedrag. Net zoals slangen hebben ook varanen een gespleten tong en het orgaan van Jacobson in hun gehemelte. Hiermee kunnen ze \u2018stereo-ruiken\u2019 en zodoende een prooi ontdekken. Je zult een watervaraan dus vaak zijn tong even zien uitsteken. Als een prooi is ontdekt, zet de varaan een snelle achtervolging in..",
    "Watervaraan. Wist u dit al over watervaranen?. De watervaraan is \u00e9\u00e9n van de grootste hagedissen van de wereld. Er zijn zelfs watervaranen die 3 meter lang en 75 kilo zwaar zijn geworden, maar dat is meer uitzondering dan regel. \nAls een watervaraan zich bedreigd voelt, kan hij met zijn staart of scherpe tanden en klauwen flink uithalen. \nWatervaranen leven semi aquatisch, dat wil zeggen deels op het land en deels in het water. Ze kunnen goed klimmen en grote afstanden zwemmen..",
    "Watervaraan. Over de voortplanting. Watervaranen vergraven hun eieren graag in termietenheuvels en broedheuvels van grootpoothoenders, omdat daar voor de eieren een optimaal broedklimaat heerst. In deze goede omstandigheden komen er meer eieren uit dan als de varaan de eieren gewoon in de bodem begraaft..",
    "Watervaraan. E\u00e9n met de natuur. Als vlees- en aaseters hebben watervaranen een breed voedselspectrum. Ze eten van alles, zoals vogels, kleine krokodillen, waterschildpadden, knaagdieren, vissen en eieren. Maar ze voeden zich ook met aas en zelfs voedselresten op vuilnisbelten vinden ze lekker. In veel gebieden zijn watervaranen cultuurvolgers, die zich niet door menselijke activiteiten uit het veld laten slaan..",
    "Netpython. Plek in het dierenrijk. Netpythons zijn schubdieren. Binnen de slangen vormen de pythons een eigen familie. Andere soorten slangen in Burgers\u2019 Zoo zijn de melkslangen en de diamantratelslangen..",
    "Netpython. Eigenschappen van de Netpython. Verspreiding. Zuid- en Zuidoost-Azi\u00eb.",
    "Netpython. Bijzonder gedrag. Als een netpython een prooidier te pakken heeft, windt de slang haar sterke lichaam om de borstkas van de prooi heen. Dan trekt ze zich steeds nauwer samen, om de ribben heen, waardoor de prooi niet meer kan ademhalen of de ribben worden gebroken. De wurgslang slikt de gedode prooi in \u00e9\u00e9n stuk door. Allerlei aanpassingen, zoals zeer bewegelijke kaken en een bijzonder rekbaar maagdarmstelsel, helpen om dit mogelijk te maken. Een netpython kan dieren opeten die half zo zwaar zijn als de slang zelf..",
    "Netpython. Wist u dit al over netpythons?. Pythons zijn vooral \u2019s nachts actief. Ook in het donker weten ze een prooidier feilloos te ontdekken, dankzij hun goede reuk en speciale zintuigen op de bovenlip waarmee ze warmte waar kunnen nemen. \nAlle slangen vervellen. Daarbij vernieuwen ze het buitenste laagje van hun huid, zelfs het hoornvlies van hun ogen. Een paar dagen voorafgaand aan een vervelling worden de ogen van een slang daarom troebel, zo kan men herkennen dat het niet lang meer duurt voordat de vervelling plaats zal vinden. \nDe langste gemeten netpython, tot nu toe, was 8,7 meter lang. Hij leefde in een Amerikaanse dierentuin..",
    "Netpython. Over de voortplanting. Als enige slangen kennen pythons broedzorg. Het vrouwtje legt ongeveer drie maanden na de paring 20 tot 50 vrij grote eieren. Deze eieren worden door de moeder omstrengeld, zij beschermt en bebroedt ze. Dat doet het vrouwtje door spiercontracties die haar lichaamstemperatuur verhogen. Het bebroeden duurt drie maanden lang en al die tijd eet het vrouwtje niet!.",
    "Netpython. E\u00e9n met de natuur. Netpythons hebben een breed prooispectrum. Ze voeden zich vooral met zoogdieren, maar hun prooi kan in grootte uiteenlopen van een rat tot varkens en herten. Een python kan lang vasten, als hij net een groot prooidier op heeft, eet hij soms maandenlang niet!.",
    "Netpython. Netpython. De netpythons bewonen een groot verwarmd verblijf in de Rimba. De dieren zijn in 2008, toen de Rimba werd geopend, als jonge slangen uit een andere dierentuin gearriveerd en inmiddels zijn ze enorm gegroeid. Ze zijn nu zo\u2019n 5,5 meter lang! Ook grote pythons gedragen zich niet zomaar agressief tegen mensen, maar ze zijn wel heel gespierd en sterker dan wij. Onze pythons hechten waarde aan hun rust. Daarom zullen de dierverzorgers ook nooit zo\u2019n slang hanteren als dat niet echt noodzakelijk is!.",
    "Banteng. Plek in het dierenrijk. Bantengs behoren tot de familie van de holhoornigen. De banteng is \u00e9\u00e9n van de twaalf soorten wilde runderen en hij is de enige rundersoort in Burgers\u2019 Zoo. Wel zijn er ook andere holhoornigen in de zoo, zoals gnoes en waterbokken..",
    "Banteng. Eigenschappen van de Banteng. Verspreiding. Birma, Thailand, Cambodja, Vietnam, Indonesi\u00eb.",
    "Banteng. Eigenschappen van de Banteng. Gewicht. mannetjes 800 kg, vrouwtjes 600 kg.",
    "Banteng. Bijzonder gedrag. Bantengs zijn sociale dieren en leven in haremgroepen. Deze harems bestaan uit slechts \u00e9\u00e9n volwassen stier en een aantal koeien met jongen. In onverstoorde gebieden zijn bantengs vooral overdag actief. Wanneer hun leefgebied wordt verstoord door de aanwezigheid van mensen, worden ze \u2019s nachts actief. Vooral het voeden van de jongen zal dan in de nacht plaatsvinden. Bantengs zijn erg schuw, goed op hun hoede en maken veel gebruik van dichte vegetatie om zich achter te verschuilen..",
    "Banteng. Wist u dit al over bantengs?. Volwassen stieren zijn donkerbruin tot zwart van kleur, de koe en de kalveren hebben een roodbruine kleur. Een stier verkleurt dus als hij geslachtsrijp wordt. \nBeide geslachten dragen hoorns, maar die van de stieren zijn steviger en meer op zij gericht en die van de vrouwtjes zijn dunner en meer naar achteren gericht. \nBantengs grazen vooral vroeg in de morgen en in de namiddag. Op het heetst van de dag zoeken ze de schaduw op. Ook vinden de dieren het heerlijk om bij warm weer een bad te nemen. In de Rimba staat de kudde dan ook regelmatig in de gracht. \nBantengs zijn duizenden jaren geleden gedomesticeerd, deze huisdiervorm staat bekend als Balirund..",
    "Banteng. Voortplanting. In het wild kennen bantengs een strikte paartijd, ze paren alleen in mei en juni. In dierentuinen daarentegen planten ze zich het hele jaar door voort, omdat de omstandigheden daar altijd gunstig zijn. Het jong wordt tot een leeftijd van negen maanden gezoogd door de moeder..",
    "Banteng. Een met de natuur. Bantengs zijn echte herbivoren en eten graag grassen, kruiden en bamboescheuten. Soms eten ze ook bladeren en bloemen en in een droge periode zelfs schors. Doordat deze herkauwers veel grazen, dragen ze bij aan een grote diversiteit van plantensoorten in hun leefgebied..",
    "Banteng. Koeien met een Aziatisch accent. Sinds de opening in 2008 worden er bantengs in Burgers\u2019 Rimba gehouden. Al van begin af aan is het een succesvolle fokgroep, met regelmatig kalveren. De samenstelling van de groep is wel wisselend. De bantengs bewonen de grote, open vlakte en delen hun verblijf met drie hertensoorten en twee apensoorten. Het binnenverblijf, dat bezoekers niet kunnen zien, hebben de bantengs wel voor zichzelf. Bantengs lijken wel op koeien, maar het zijn echte wilde dieren en ze kunnen een pittig karakter hebben. In de grote groepsstal hebben de dierverzorgers daarom grote flappen als zichtschermen opgehangen. Zo kunnen de bantengs even uit elkaars zicht gaan, mochten ze daar zin in hebben; een mogelijkheid waar ze tussendoor ook zeer graag gebruik van maken..",
    "Laponder. Plek in het dierenrijk. Laponders zijn een makakensoort en behoren tot de groep van de apen uit de Oude Wereld. Andere bekende makakensoorten zijn de Japanse makaak, die in de winter in warmwaterbronnen opwarmt, en de resusaap, waarbij een eeuw geleden de resusfactor in het bloed is ontdekt. In Burgers\u2019 Zoo zijn de laponders de enige makaken. Hun nauwste familie hier zijn een aantal andere apen uit de Oude Wereld, zoals de goudbuikmanagabeys en de brillangoeren..",
    "Laponder. Eigenschappen van de Laponder. Verspreiding. regenwouden van Zuidoost-Azi\u00eb.",
    "Laponder. Eigenschappen van de Laponder. Gewicht. mannetjes 10 kg, vrouwtjes 7,5 kg.",
    "Laponder. Eigenschappen van de Laponder. Leefwijze. groepen van 15 tot 40 dieren.",
    "Laponder. Eigenschappen van de Laponder. Voedsel. vruchten, zaden, insecten, bladeren.",
    "Laponder. Bijzonder gedrag. In een lapondergroep is er sprake van een strenge hi\u00ebrarchie, waarbij mannetjes en vrouwtjes aparte rangordes van elkaar hebben. Ranghoge dieren kunnen lekker voedsel opeisen en krijgen meer vachtverzorging van soortgenoten. In principe zijn mannetjes dominant over vrouwtjes, maar een groep vrouwtjes kan samen een mannetje aanvallen. Na conflicten treedt er vaak verzoening op..",
    "Laponder. Wist u dit al over laponders?. De staart van laponders is opvallend kort en doet denken aan die van een varken. Daarom worden laponders ook \u2018varkensstaart makaken' genoemd. \nJonge laponders worden geboren met een zwarte haarkleur en krijgen na drie maanden een lichtbruine haarkleur, wat typisch voor deze volwassen apen is. \nLaponders maken voor onderlinge communicatie veel gebruik van gezichtsuitdrukkingen. Als ze bijvoorbeeld naar een soortgenoot willen dreigen, tuiten ze hun lippen en trekken ze de wenkbrauwen omhoog..",
    "Laponder. Over de voortplanting. Bij de voortplanting van laponders speelt de rangorde een grote rol. Laponders zijn niet monogaam en vrouwtjes paren met meerdere mannetjes. Wanneer er slechts enkele vrouwtjes paringsbereid zijn, zullen de ranghoge mannetjes proberen te voorkomen dat ranglage mannetjes kunnen paren. Bij veel vrouwtjes met paringsbereidheid komen de lagere mannetjes ook aan bod. Kenmerkend aan een vrouwtje dat paringsbereid is, is het opgezwollen en rode \u2018achterwerk\u2019: de genitale zwelling..",
    "Laponder. E\u00e9n met de natuur. Laponders zijn opportunistische apen. In de buurt van landbouwgebieden gaan ze graag op zoek naar gewassen, waarbij \u00e9\u00e9n aap de wacht houdt en de rest van de groep gaat foerageren. Door het eten van onder andere vruchten en zaden dragen laponders bij aan de zaadverspreiding van bomen en planten..",
    "Laponder. Het laponderhuis stroomt leeg. Sinds de opening van de Rimba in 2008 zijn er laponders in het grootste verblijf van de Rimba te vinden. Ze leven hier samen met de herten, bantengs en siamangs. De siamangs\u00a0worden als buren getolereerd, maar verder gaat de vriendschap niet. Maar goed dat de siamangs altijd in hun bomen blijven; de grond en een aantal andere bomen zijn het rijk van de laponders. Hoewel laponders in de natuur veel vruchten eten, bevat hun dieet hier in de dierentuin niet veel fruit. Dit komt doordat het fruit hier veel meer suikers bevat dan de vruchten in het regenwoud. Qua voedingstoffen komt hun natuurlijk voedsel meer overeen met groente en dat vormt hier dan ook het hoofdbestanddeel van hun menu..",
    "Siamang. Plek in het dierenrijk. De siamangs zijn de grootste van de zeventien soorten gibbons. Ze zijn familie van de goudwanggibbons, die ook in de Rimba leven. De gibbons behoren tot de mensaapachtigen, maar zijn veel kleiner dan bijvoorbeeld gorilla\u2019s. Opvallend aan siamangs zijn de erg lange armen, waarmee ze gemakkelijk van tak naar tak zwaaien en afstanden van wel tien meter kunnen overbruggen..",
    "Siamang. Eigenschappen van de Siamang. Verspreiding. regenwouden van Indonesi\u00eb en Maleisi\u00eb.",
    "Siamang. Eigenschappen van de Siamang. Leeftijd. 40 jaar (\u00e9\u00e9n van onze siamangs die nu in Hongarije zit, is al 53 jaar).",
    "Siamang. Eigenschappen van de Siamang. Voedsel. bladeren, af en toe vruchten.",
    "Siamang. Bijzonder gedrag. Siamangs leven uitsluitend in bomen en gedragen zich behoorlijk territoriaal. Om hun territorium af te bakenen, wordt gezang gebruikt. Mannetje en vrouwtje zingen elke ochtend een goed op elkaar afgestemd duet. Hierbij wordt de grote keelzak opgeblazen als een ballon, waardoor het geluid flink wordt versterkt. In Burgers\u2019 Zoo is het gezang zelfs tot op de parkeerplaats te horen!.",
    "Siamang. Wist u dit al over siamangs?. De armen van siamangs zijn langer dan de benen. Ze hebben een speciale manier van voortbewegen, brachiatie genoemd. Dat is het slingeren aan de armen. Hierbij hangen ze met \u00e9\u00e9n arm aan een tak, terwijl ze hun lichaam vooruit bewegen om met de andere arm een volgende tak vast te pakken. \nE\u00e9n van de belangrijkste sociale activiteiten van siamangs is vlooien. Ze besteden hier gemiddeld een kwartier per dag aan. \nDe zang van siamangs is tot 110 decibel hard! Dat is net zo hard als een rockconcert of net zo hard als een (niet gehoorveilige) mp3-speler kan..",
    "Siamang. Over de voortplanting. Siamangs zijn monogaam en erg kieskeurig in het kiezen van een partner. Eenmaal een partner gevonden, blijft het koppel jarenlang bij elkaar. Om de twee jaar krijgt een koppel een jong. Het vrouwtje draagt het jong de eerste maanden op haar buik. Omdat siamangs hoog in de bomen leven, is het leren klimmen vrij gevaarlijk en daarom worden jonge siamangs lang meegedragen. Siamangs zijn de enige gibbonsoort waar de vader ook actief helpt bij de opvoeding. Met name in het tweede levensjaar van het jong neemt hij de verzorging op zich..",
    "Siamang. E\u00e9n met de natuur. In tegenstelling tot andere gibbonsoorten, die vooral vruchten lusten, eten siamangs vooral bladeren. Er is hierdoor geen onderlinge concurrentie, waardoor siamangs zonder problemen in gebieden met andere gibbonsoorten kunnen leven. Tevens hebben de siamangs een kleiner territorium en leggen ze minder grote afstanden af dan hun soortgenoten, omdat hun voedsel in het regenwoud altijd in de buurt is..",
    "Siamang. Zingende apen. Sinds de opening van de Rimba in 2008 zijn de siamangs naar dit gedeelte van de dierentuin verhuisd. Ze delen hun ruime buitenverblijf met de laponders, herten en bantengs. Aangezien siamangs in de bomen leven en nooit op de grond komen, zijn in de bomen in het buitenverblijf touwen gespannen. In de natuur zingen siamangs dagelijks met zonsopkomst hun duet. In Burgers\u2019 Rimba is hun zang vaak meerdere keren per dag te horen. Meestal klinkt hun lied in de ochtend als ze naar het buitenverblijf gaan en dan vaak nog een keer tussen de middag. En als ze in hun binnenverblijf zijn en mensen achter de schermen komen die ze niet kennen, zoals iemand van de technische dienst, laten ze met veel herrie weten dat dit toch echt h\u00fan thuisgebied is!.",
    "Maleise beer. Plek in het dierenrijk. Beren behoren tot de orde van de roofdieren. Binnen de berenfamilie zijn er acht verschillende soorten en de Maleise beer is de kleinste van allemaal. Het is de enige berensoort in Burgers\u2019 Zoo..",
    "Maleise beer. Eigenschappen van de Maleise beer. Worpgrootte. 1 - 2 jongen per keer.",
    "Maleise beer. Eigenschappen van de Maleise beer. Voedsel. insecten, wormen, vruchten, honing, kleine dieren.",
    "Maleise beer. Bijzonder gedrag. Maleise beren hebben grote voorpoten met lange, kromme klauwen. Met zijn lange klauwen kan de Maleise beer heel goed in bomen klimmen en goed graven. Hij slaapt en zont graag in hoge bomen, meestal in een zelf gemaakt nest van takken en bladeren..",
    "Maleise beer. Wist u dit al over de Maleise beer?. De Maleise beer heeft een hele lange tong, waarmee hij makkelijk honing uit bijennesten kan halen. In het Nederlands wordt hij daarom ook wel \u2018honingbeer\u2019 genoemd. Deze berensoort leeft als enige uitsluitend in tropisch-warme gebieden. Daarom heeft de Maleise beer in tegenstelling tot de andere berensoorten een hele korte vacht en houdt hij geen winterrust. \nAlle beren hebben een slecht zicht en een goed ontwikkelde reuk en gehoor. Door zijn bijziendheid heeft de Maleise beer niet altijd in de gaten wat er gebeurt en kan hij soms plotseling aanvallen..",
    "Maleise beer. Over de voortplanting. Waarschijnlijk kent de Maleise beer net als andere berensoorten een verlengde draagtijd. Dit houdt in dat het embryo in een vroeg stadium een rustfase zonder groei ondergaat en pas wat later weer verder groeit. De draagtijd is dus meestal vrij lang, maar desondanks worden de jongen klein en hulpeloos geboren. Pasgeboren jongen zijn blind en kaal en wegen slechts 300 gram..",
    "Maleise beer. E\u00e9n met de natuur. Net zoals de meeste andere beren zijn ook Maleise beren echte alleseters. Ze eten vooral bijenlarven, termieten en wormen. Ook lusten ze graag vruchten en honing. Met zijn klauwen kan de Maleise beer goed bijennesten opmaken om zo bij de honing te kunnen. Vanwege de brede voedselkeuze hoeven de beren geen grote afstanden af te leggen om voedsel te vinden. In sommige gebieden dragen de uitwerpselen van Maleise beren bij aan de zaadverspreiding van planten..",
    "Maleise beer. Schotse beer stimuleert Arnhemse berinnen. In Burgers\u2019 Rimba delen de Maleise beren het buitenverblijf met de binturongs. Deze twee soorten kunnen goed met elkaar opschieten. Het buitenverblijf is ingericht met veel bomen, struiken en rotsen zodat de beren lekker kunnen graven, naar insecten kunnen zoeken en kunnen klimmen. Bij wat koeler weer zijn de Maleise beren vaak in het binnenverblijf te zien. In dierentuinen is het belangrijk dat er goed op de voeding van de dieren wordt gelet. Maleise beren worden namelijk snel te dik door alle suikers in bijvoorbeeld het fruit dat ze krijgen. De dierverzorgers letten daarom goed op de hoeveelheid en soorten voedsel die de beren krijgen. Soms smeren ze honing uit in het verblijf, zodat de beren flink op zoek moeten naar deze lekkere traktatie..",
    "Kapokboom | Burgers' Zoo in Arnhem. Uiterlijke kenmerken. Dit kunnen indrukwekkende boomreuzen van wel vijftig tot zeventig meter hoog worden! Zeer flinke bomen dus, met een kaarsrechte stam. Deze heeft bij sommige individuen stekels, maar bij andere ook niet. De grote vruchten splijten aan de boom al open en laten dan gedurende weken en maanden het eruit puilende, wattenachtige zaadpluis zien. Karakteristiek voor de kapokboom zijn tevens de handvormig samengestelde bladeren en de horizontaal groeiende takken. Die vormen in de natuur ideale rustplekken voor si\u00ebsta houdende brulapen!.",
    "Kapokboom | Burgers' Zoo in Arnhem. Eigenschappen van de Kapokboom. Plantenfamilie. Kaaskruidjesfamilie (Malvaceae).",
    "Kapokboom | Burgers' Zoo in Arnhem. Eigenschappen van de Kapokboom. Oorspronkelijke verspreiding. Midden- en Zuid-Amerika, Caribisch gebied, West-Afrika.",
    "Kapokboom | Burgers' Zoo in Arnhem. Eigenschappen van de Kapokboom. Tegenwoordige verspreiding. gecultiveerd in Azi\u00eb.",
    "Kapokboom | Burgers' Zoo in Arnhem. Bijzondere aanpassing aan de leefomgeving. Deze soort kan plankwortels vormen. Dan heeft de kapokboom als boomreus meer stabiliteit in de grond. De kapokboom vormt deze plankwortels echter zeker niet altijd, maar alleen als het qua ondergrond en microklimaat beter is. Plankwortels zijn dus geen kenmerk om de soort aan te herkennen..",
    "Kapokboom | Burgers' Zoo in Arnhem. Wist u dit al over de kapokboom?. In de Maya-cultuur spelen kapokbomen een bijzondere rol. Volgens hun mythologie dragen deze bomen de hemel op hun kroondak. Met hun wortels staan ze in de onderwereld en hun stam is in de mensenwereld. Zielen van de overledenen vertrekken volgens de Maya via de stam van grote kapokbomen naar de bovenwereld. \nDe kapokboom is de nationale boom van Guatemala. \nTerwijl oudere bomen een grijze stam hebben, is die van jonge groen. In de periode dat de boom zijn blad verliest, kan hij in de groene stam toch fotosynthese plaats laten vinden en zo voedingstoffen aanmaken..",
    "Kapokboom | Burgers' Zoo in Arnhem. Plant-dier-relatie. Als de boom bloeit, verliest hij zijn blad. Vleermuizen kunnen tussen de kale takken vrij gemakkelijk bij de bloemen komen, van de nectar likken en meteen de bloemen bestuiven..",
    "Kapokboom | Burgers' Zoo in Arnhem. Gebruik door de mens. Voor het ivoorkleurige zaadpluis dat aan de zaadjes vastzit, kennen mensen veel toepassingen. De oorspronkelijke functie is uiteraard het beter verspreiden van de zaden via wind en water. Maar het lichte, waterafstotende en drijvende materiaal wordt ook gebruikt als vulling van kussens en matrassen, als isolatiemateriaal en vroeger zelfs als vulmateriaal in reddingsvesten!.",
    "Kapokboom | Burgers' Zoo in Arnhem. Bedreiging & bescherming. De kapokboom kent een vrij groot verspreidingsgebied en is momenteel niet met uitsterven bedreigd. Buiten zijn oorspronkelijk verspreidingsgebied wordt hij met name in Azi\u00eb op plantages aangeplant..",
    "Kapokboom | Burgers' Zoo in Arnhem. De kapokbomen in Burgers\u2019 Mangrove en in Burgers\u2019 Bush. In de Bush vindt u de kapokboom bij de brug bij het capybara-strandje. Dit exemplaar heeft conische stekels op zijn stam. In de Mangrove is de kapokboom de grootste boom die er is. Toen de Mangrove in juli 2017 geopend werd, was dit boompje manshoog. Al in de lente van 2019, amper twee jaar later, moest hij al aan de top gesnoeid worden, omdat hij gevaarlijk dicht bij de luchtkussens van het dak kwam. Meer dan tien meter gegroeid, in minder dan twee jaar! Inmiddels is hij al vaker gesnoeid. Wie deze grote boom met zijn etages vormende horizontale takken ziet, kan tussen het gebladerte naar de vruchten zoeken. Het vrij jonge boompje in de Mangrove heeft al vaker vruchten met pluis voortgebracht!.",
    "Zwarte mangrove. Zwarte mangrove. De zwarte mangrove heet zo omdat de stam en het hout eronder zeer donker zijn. De bomen staan vaak iets verder van het water dan de rode mangroves. Ook hebben ze wat kleinere bladeren dan de rode. Verder kun je de zwarte mangrove herkennen aan hun snorkelachtige wortels, die omhoog steken en die pneumatoforen (ademwortels) worden genoemd. Met die wortels kunnen ze het voor de boom noodzakelijke zuurstof uit de lucht opnemen. Zwarte mangroves geuren heel sterk bij zonsopkomst en \u2013ondergang. De bladeren van deze zwarte mangrove zijn veel grijzer dan die van de rode of witte mangrove. Net als de witte mangrove (maar anders dan de rode) heeft de zwarte mangrove zoutklieren op zijn bladeren. De zaden zijn niet groter dan drie centimeter en ze lijken op afgeplatte bonen..",
    "Zwarte mangrove. Eigenschappen van de Zwarte mangrove. Plantenfamilie. Acanthaceae (Acanthus-familie).",
    "Zwarte mangrove. Eigenschappen van de Zwarte mangrove. Oorspronkelijke verspreiding. Zuiden van de Verenigde Staten, Midden-Amerika, Noorden van Zuid-Amerika, West-Afrika, Cariben.",
    "Zwarte mangrove. Eigenschappen van de Zwarte mangrove. Tegenwoordige verspreiding. Zuiden van de Verenigde Staten, Midden-Amerika, Noorden van Zuid-Amerika, West-Afrika, Cariben.",
    "Zwarte mangrove. Bijzondere aanpassing aan de leefomgeving. Net als bij de rode en witte mangrove is het natuurlijk heel bijzonder dat ook de zwarte mangrove goed gedijt in een zoutwateromgeving. Dat kunnen niet alle planten! Ze kunnen het zoute water weer uitscheiden. Dat doet de zwarte mangrove via de zoutklieren op zijn bladeren. Hij kan zich met zijn wortels goed vastzetten in het slib en met zijn omhoogstekende pneumatoforen stelt hij de boom in staat om zuurstof op te nemen. Als mangrove draagt hij bij aan de buffer tegen extreme weersomstandigheden, zodat hoge golven niet direct op de kust aan land slaan. Mangrovebossen zijn daarom heel belangrijk, ook om erosie van het land tegen te gaan. De golven worden gebroken door de wortels..",
    "Zwarte mangrove. Wist u dat?. In Suriname, waar deze boom veel voorkomt, wordt de zwarte mangrove \u2018parwa\u2019 genoemd. Het \u2018parwa-hout\u2019 wordt in Suriname gebruikt om funderingen onder water te maken voor huizen. Het hout kan er immers goed tegen om onder water te groeien en zal niet snel rotten! \nParwabossen in Suriname staan bekend om hun honing. Net als bij de witte mangrove levert ook de zwarte mangrove goede grondstoffen voor bijen om mee aan de slag te gaan en uiteindelijk o.a. het product dat wij als honing eten van te maken. \nTussen de grote hoeveelheid pneumatoforen van de zwarte en witte mangrove bezinkt altijd veel klei. Ook daarom zijn mangroves zo goed in de strijd tegen erosie. De kleine omhoogstaande potloodjes vormen een soort rooster waarin grond goed blijft liggen! Handig!.",
    "Zwarte mangrove. Plant-dier-relatie. Net als bij de witte en de rode mangrove zijn de wortels van de zwarte mangroveboom zeer van belang bij het cre\u00ebren van een gunstige leefomgeving voor jonge visjes. De mangrovewortels staan erom bekend een goede kraamkamer te zijn voor koraalvissen, die zonder die wortels makkelijk ten prooi zouden vallen aan roofvissen. Daarnaast kunnen vogels goed leven en nestelen in de takken van mangrovebomen. Bovendien hebben mangrovebomen bloemen die bijen zeer aantrekkelijk vinden, dus ook de vliegende insecten zijn erg op de mangroves gesteld..",
    "Zwarte mangrove. Gebruik door de mens. Het is belangrijk voor de mens om de waarde van mangrovebossen in te zien voor de kustlijn van bijvoorbeeld Suriname, Belize of Bonaire. Mangrovebossen worden echter vaak genoeg verwijderd voor de aanleg van vismogelijkheden, toeristische resorts, plantages etc. Dat terwijl de waarde van mangrovebossen juist is dat ze een mooie bescherming bieden tegen stormen en hoge golven, die anders makkelijker schade zouden kunnen veroorzaken en de kust kunnen eroderen..",
    "Zwarte mangrove. Bedreiging & bescherming. De zwarte mangrove is door de IUCN gecategoriseerd als \u2018minste zorg\u2019 behoevend, maar de populatie neemt wel af. Daarbij kan toegevoegd worden dat de laatste keer dat de populatie gecheckt is in 2007 was en dat de IUCN zelf ook noteert dat de populatie opnieuw gemonitord moet worden. Of de huidige stand van zaken nog steeds \u2018minste zorg\u2019 is, is dus niet met zekerheid te zeggen..",
    "Zwarte mangrove. De zwarte mangrove in Burgers\u2019 Mangrove. Je kunt de zwarte mangrove in de Mangrove vinden in het zoutwatergedeelte als je de brug over bent en als je vervolgens direct links kijkt..",
    "Kokospalm. Kokospalm. Het symbool voor een tropische vakantie, de palmboom! En specifieker, de kokospalm, want er zijn natuurlijk een heleboel soorten palmen. De kokospalm kan tot dertig meter hoog worden, de stam is een schijnstam, want hij is gevormd door een steeds hoger wordende stapeling van bladvoeten. De schijnstam is grijsbruinig van kleur, je ziet de ringen (afdrukken) nog zitten waar de bladeren aan de bladvoeten zaten. Bovenin de stam zie je een tien- tot twintigtal bladeren die zowel horizontaal, verticaal als schuin de lucht in prikken. De bladeren kunnen wel tot zes meter lang worden. De oude bladeren gaan steeds meer hangen en vallen uiteindelijk naar beneden. Hij bloeit het hele jaar door. Bij de bladeren vormen zich kokosnoten, die van buiten groen zijn als ze jong zijn en steeds donkerder van kleur worden als ze ouder worden. Daar\u00edn zit de harde noot, zoals die bij ons in de winkels ligt (en zoals wij de kokosnoot in het westen vaak kennen)..",
    "Kokospalm. Eigenschappen van de Kokospalm. Plantenfamilie. Palmenfamilie (Palmae).",
    "Kokospalm. Eigenschappen van de Kokospalm. Oorspronkelijke verspreiding. Onduidelijk. India wordt genoemd, Zuid-Amerika o.a. ook.",
    "Kokospalm. Eigenschappen van de Kokospalm. Tegenwoordige verspreiding. Bijna alle tropische gebieden.",
    "Kokospalm. Eigenschappen van de Kokospalm. IUCN status. Niet ge\u00ebvalueerd volgens de criteria van de IUCN Rode Lijst.",
    "Kokospalm. Bijzondere aanpassing aan de leefomgeving. De kokospalm is zo succesvol aan bijna alle tropische kusten, omdat hij heel tolerant is voor zout. Hij heeft er dus niet echt last van om met zijn voeten in of aan de zee te staan. Hij groeit het liefst in de volle zon en ook dat is flink aanwezig aan tropische stranden. Daarnaast kan de kokosnoot drijven en dat is ook de reden dat de kokospalm bijna overal in de tropische gebieden van de wereld te vinden is. Soms zijn de noten door zeelieden meegenomen naar andere gebieden, maar soms zijn de noten ook zelf gedobberd van continent naar continent. Ze kunnen lang op zee drijven en dan toch ontkiemen op het strand waar ze vervolgens terechtkomen. Daarom is het moeilijk om vast te stellen waar de palm oorspronkelijk vandaan komt..",
    "Kokospalm. Wist u dat?. De kokospalm is de gevaarlijkste boom ter wereld. Dit omdat er veel mensen sterven door vallende kokosnoten. Jaarlijks wel 150 mensen! \nJe kunt kokosnoten ook al lekker jong eten. Dan is de schil nog vrij zacht en steek je er met een beetje kracht een rietje doorheen. Vervolgens kun je het sap zo opslurpen. Lekker! \nEen kokosnoot is eigenlijk geen noot maar een steenvrucht. Het vruchtvlees is het vezelige groene of bruine vlies eromheen en daarbinnen zit het harde zaad, wat wij in de winkels vaak de kokosnoot noemen, met de drie duidelijk zichtbare kiemopeningen..",
    "Kokospalm. Plant-dier-relatie. Indirect heeft de kokospalm een flinke impact op het bestaan en voortbestaan van bepaalde diersoorten. Volgens de IUCN bedreigen kokosplantages meer dan 18 miljoen plant- en diersoorten per miljoen ton geproduceerde olie. Dat is meer dan olijfplantages doen, oliepalmen doen en sojaplantages doen. Soorten die door de kokosteelt zijn verdreven zijn onder andere de Zosterops semiflavus, een vogel die op de Seychellen leefde en de Pteropus howensis, een vleermuis die op de Salomonseilanden leefde. Verder missen we sinds de steeds grootschaliger kokosplantages bijvoorbeeld het Balabacdwerghert uit de Filippijnen en het Indonesische Sangihespookdier. Vervelend om te vertellen, maar de vrolijke associaties bij de kokospalm hebben helaas (wanneer ze en masse aangeplant worden ten koste van de oorspronkelijke beplanting) ook een keerzijde..",
    "Kokospalm. Gebruik door de mens. Het kokoswater (het doorzichtige vocht, dus niet het witte melkachtige spul) wordt in Azi\u00eb veel gedronken. Het is lekker verfrissend, maar het is ook veilig. Het is namelijk vocht, waarvan met zekerheid gesteld kan worden dat het niet vervuild is. Best handig! Verder gebruiken we, ook in niet-tropische delen van de wereld, kokosmeel, kokosolie, kokossnippers en kokosmelk in onze keukens. Uitgeholde kokosnoten waren \u00e9n zijn bovendien geliefd om er drinkbekers van te maken, of muziekinstrumenten. Ook worden ze vaak verwerkt tot objecten voor de toeristenmarkt. De grote bladeren van de palm worden soms in de constructie van huizen en hutten gebruikt, zoals in en op daken..",
    "Kokospalm. Bedreiging & bescherming. De kokospalm is in bijna alle tropische gebieden te vinden. De IUCN heeft deze plant niet ge\u00ebvalueerd volgens de criteria van de Rode Lijst. Dat wil niet altijd per se zeggen dat de plant dan niet in gevaar is, maar bij de kokospalm kunnen we met aardige zekerheid zeggen dat de plant niet in een gevaarlijke situatie verkeerd. Hij is overal ter wereld in tropische gebieden te vinden en wordt ook aangeplant, in plantages. We gebruiken als mensen onderdelen van de plant in veel producten die we maken, dus we zijn erbij gebaat dat er veel exemplaren van bestaan. Daarom kunnen we concluderen dat we ons over deze plant op dit moment geen zorgen hoeven te maken. Misschien zijn het er zelfs wel te veel, omdat plantages de oorspronkelijke beplanting op diverse plekken vervangen\u2026.",
    "Kokospalm. De kokospalm in Burgers\u2019 Mangrove. De kokospalm staat aan het pad dat rondloopt door de hele Mangrove. Vanaf de ingang van het ecodisplay gezien staat hij ongeveer aan de overkant van de hal, links van de poppenkast waar bezoekers de poppen van de vlinders kunnen zien. Het zijn \u00e9\u00e9n of twee bomen van zo\u2019n 3 \u00e0 4 meter hoog..",
    "Kalebasboom | Burgers' Zoo in Arnhem. Uiterlijke kenmerken. Van het geslacht kalebasbomen zijn er zes soorten, waarvan er twee ook in de Mangrove aangetroffen kunnen worden: Crescentia alata en Cresentia cujete. C. alata wordt met 8 meter wat minder groot en haar vruchten hebben een diameter van \u2018slechts\u2019 10 cm. C. cujete daarentegen groeit kogel- of eivormige vruchten met een diameter van wel 40 cm. \u2013 zij doen inderdaad aan kalebassen denken! Beide soorten lijken verder best op elkaar; het zijn een beetje vreemd uitziende bomen. De stam wordt niet dik en vertakt dicht bij de grond en de bladeren zitten aan de vrij dikke takken in plaats van aan dunne twijgjes..",
    "Kalebasboom | Burgers' Zoo in Arnhem. Eigenschappen van de Kalebasboom. Plantenfamilie. Trompetboomfamilie (Bignoniaceae).",
    "Kalebasboom | Burgers' Zoo in Arnhem. Eigenschappen van de Kalebasboom. Oorspronkelijke verspreiding. Midden-Amerika en Cariben.",
    "Kalebasboom | Burgers' Zoo in Arnhem. Eigenschappen van de Kalebasboom. Tegenwoordige verspreiding. verbouwd in Zuid-Amerika, soms in Azi\u00eb en Afrika.",
    "Kalebasboom | Burgers' Zoo in Arnhem. Bijzondere aanpassing aan de leefomgeving. Het is een raadsel waarom de schil van de vruchten van Crescentia alata z\u00f3 hard zijn. Behalve mensen en paarden die met de hoeven erop gaan staan, krijgt geen dier in Midden-Amerika ze open. Tot in de laatste IJstijd leefden allerlei reusachtige dieren in Midden-Amerika. Plantenkenners denken dat de plant toen haar vruchten zo heeft aangepast tegen te veel zaadpredatie. Heel handig is dat vandaag de dag niet, want de vruchten moeten toch open. Anders kunnen de zaden namelijk niet ontkiemen. Tegenwoordig heeft de boom in zijn oorspronkelijk verspreidingsgebied dus mensen of paarden nodig voor een nieuwe generatie!.",
    "Kalebasboom | Burgers' Zoo in Arnhem. Wist u dit al over de kalebasboom?. De bloemen scheiden \u2019s avonds en \u2019s nachts een vrij sterke, voor mensen niet heel aangename geur af. Net goed, als je \u2019s nachts actieve vleermuizen aan wilt trekken. \nIn sommige streken binden de eigenaren van de kalebasboom touw heel hard om de groeiende vruchten. Daarmee be\u00efnvloeden ze de vorm die de vrucht krijgt en modelleren ze meteen hun toekomstige schalen, drinkbekers of bewaardoosjes. \nIn de cultuur van de Maya neemt de kalebasboom een bijzondere plaats in. Volgens de Maya- mythes hingen demonen de hoofden van een heldhaftige tweeling in de boom op. Daar bleven ze leven \u2013 de vorm en grootte van de vruchten van Crescentia cujete kan zeker aan een schedel doen denken!.",
    "Kalebasboom | Burgers' Zoo in Arnhem. Plant-dier-relatie. De kalesbasbomen bloeien direct op de stam en de dikkere takken. De vrij grote bloemen worden voornamelijk door vleermuizen bestoven. Omdat de kalebasboom niet zo\u2019n dicht bladerwerk heeft, hebben vleermuizen tot aan de takken en de stam een prima aanvliegroute..",
    "Kalebasboom | Burgers' Zoo in Arnhem. Gebruik door de mens. De vruchten van de kalebasbomen worden al duizenden jaren lang gebruikt door de mens. Van de harde vruchtenschillen worden schalen en lepels gemaakt. De zaden worden geroosterd en het jonge vruchtvlees in azijn ingelegd. Het rijpe vruchtvlees is trouwens zwart en ziet er daarmee voor de meeste mensen niet bepaald lekker uit!.",
    "Kalebasboom | Burgers' Zoo in Arnhem. Bedreiging & bescherming. De kalebasboom wordt niet bedreigd. Beide soorten uit Burgers\u2019 Mangrove worden in Midden-Amerika en in de Cariben graag in de tuin geplant om al het nuttige gebruik ervan..",
    "Kalebasboom | Burgers' Zoo in Arnhem. De kalebasbomen in Burgers\u2019 Mangrove. In de dorpen van Belize kom je de kalebasbomen best vaak tegen. En het is een boom met een sterke culturele betekenis in deze streek. Hij past dus uitstekend in Burgers\u2019 Mangrove die onder meer het tropisch droogbos van Belize uitbeeldt. Echter het is het g\u00e9\u00e9n plant die je in de Mangrove aan zult treffen. Maar hij is als volwassen boom tolerant tegen droogte en kan dus goed tegen de warme, droge maanden in het tropisch droogbos. Kalebasbomen bloeien bijna het hele jaar door. In de herfst van 2020 groeide er voor het eerst een boomkalebas! Zo\u2019n groene \u2018kanonskogel\u2019 hangt maandenlang in de boom voordat die rijp is, dus hier hebben veel bezoekers plezier van. Er groeien meerdere exemplaren kalebasbomen in de Mangrove. Een groot exemplaar vindt men links van het pad tegenover de afslag naar het avonturenpaadje. Als u een keer weet hoe deze bomen eruit zien, ontdekt u vast nog meer kalebasbomen!.",
    "Rode mangrove | Burgers' Zoo in Arnhem. Uiterlijke kenmerken. De rode mangrove dankt haar naam aan haar rood hout. Op het eerste gezicht valt deze plant echter vooral op door de steltwortels die de rest van de plant als het ware uit het zuurstofarme slijk optillen. Rode mangrove kan naargelang de omstandigheden eerder struikvormig groeien of uitgroeien tot metershoge bomen. Vooral de lagere struikvorm lijkt door de wijd reikende steltwortels wel \u2018weg te lopen\u2019, vandaar dat ze in Belize de bijnaam \u2018walking mangrove\u2019 hebben..",
    "Rode mangrove | Burgers' Zoo in Arnhem. Eigenschappen van de Rode mangrove. Oorspronkelijke verspreiding. wereldwijd in mangroven.",
    "Rode mangrove | Burgers' Zoo in Arnhem. Eigenschappen van de Rode mangrove. Tegenwoordige verspreiding. wereldwijd in mangroven.",
    "Rode mangrove | Burgers' Zoo in Arnhem. Eigenschappen van de Rode mangrove. Groeivorm. boom met steltwortels.",
    "Rode mangrove | Burgers' Zoo in Arnhem. Bijzondere aanpassing aan de leefomgeving. Deze mangroveboom kan heel goed tegen zout- en brakwater; hij groeit zelfs langs de kust in het water!.",
    "Rode mangrove | Burgers' Zoo in Arnhem. Wist u dit al over de rode mangrove?. Rode mangrove heeft leerachtig-dik blad. Dat is handig, omdat de zoninstraling in deze open gebieden aan de tropische kusten heel sterk is. Tere blaadjes zouden door het UV-licht sterker worden beschadigd. \nDe vrucht van de rode mangrove ontkiemt al, als die nog aan de moederplant hangt. Daarom wordt de rode mangrove ook een \u2018levendbarende plant\u2019 genoemd. Als de jonge plant ongeveer 20 cm groot is, valt die van de boom in het water en wordt door de stroming meegevoerd..",
    "Rode mangrove | Burgers' Zoo in Arnhem. Plant-dier-relatie. De steltwortels van de rode mangroves vormen een eigen ecosysteempje. Algen en zakpijpen groeien op deze steltwortels, mangrovekwallen vinden de luwte tussen de wortels ook fijn. En het is een heerlijk verstop-labyrint voor jonge vissen!.",
    "Rode mangrove | Burgers' Zoo in Arnhem. Gebruik door de mens. De rode mangrove beschermt de kust voor erosie en houdt sediment tegen dat de rivieren anders in het koraalrif zouden lozen. In Afrika en Azi\u00eb wordt van rode mangrove vrij dure houtskool gemaakt, men zegt dat deze van bijzonder goede kwaliteit is. Mangrovegebieden zijn echter kwetsbaar en lenen zich niet goed voor intensieve exploitatie..",
    "Rode mangrove | Burgers' Zoo in Arnhem. Bedreiging & bescherming. Mangrovegebieden staan werledwijd onder druk. De rode mangrove is meestal de meest voorkomende soort in dit habitat en zodanig niet bedreigd. Voor een mangroveplant groeit deze soort bovendien relatief snel, waardoor ze graag wordt ingezet bij herbeplantingsprojecten van mangrovestukken..",
    "Rode mangrove | Burgers' Zoo in Arnhem. De rode mangrove in Burgers\u2019 Mangrove. Slechts weinig dierentuinen en botanische tuinen laten het leefgebied mangrove zien. Burgers\u2019 Mangrove is waarschijnlijk de grootste mangrove van Europa! De rode mangroves met hun steltwortels zijn makkelijk te herkennen. De oplettende kijker ontdekt ook wel eens de gele bloemetjes of zelfs een ontkiemd nieuw plantje in de bomen..",
    "Quetzalcichlide. Plek in het dierenrijk. De quetzalcichlide behoort binnen de beenvissen tot de familie van de cichliden. Deze familie is met zo\u2019n 1700 soorten een grote groep van de in zoetwater levende vissen. In Burgers\u2019 Zoo kun je op verschillende plekken cichliden tegenkomen. Er leven meerdere soorten cichliden in het zeekoeienbassin in Burgers\u2019 Mangrove, waaronder parelmoercichlide. Maar ook in de Bush zie je cichliden, namelijk zebracichliden. Alleen in de Ocean kom je ze niet tegen, want daar is zeewater!.",
    "Quetzalcichlide. Eigenschappen van de Quetzalcichlide. Leefwijze. als volwassen dieren in koppels, als jonge dieren meer in groepen.",
    "Quetzalcichlide. Eigenschappen van de Quetzalcichlide. Voedsel. waterplanten, algen en dierlijk voedsel.",
    "Quetzalcichlide. Bijzonder gedrag. Quetzal cichliden zijn als volwassen dieren behoorlijk territoriaal. Een koppeltje verdedigt een klein stukje rivierbodem. Tegen soortgenoten zijn ze agressief, maar tegen andere vissen zijn ze tolerant..",
    "Quetzalcichlide. Wist u dit al over quetzal cichliden?. Deze vissen zijn kieskeurig als het om de partnerkeuze gaat! Als jonge vissen zwemmen ze in groepen en dan kiezen toekomstige partners elkaar uit. Zet je een volwassen mannetje en een volwassen vrouwtje zomaar bij elkaar in een aquarium, dan is er bijna nooit een klik en kan er sterke agressie optreden. \nJonge quetzal cichliden eten onder meer de dode schubben en het overtollig slijm van hun ouders! Waarschijnlijk zijn ze er mede daarom zo op gericht om de huidverzorging van de zeekoeien in Burgers\u2019 Mangrove te doen. \nOudere mannelijke quetzal cichlides ontwikkelen op de leeftijd van enkele jaren een soort bult op hun hoofd, zo zijn ze gemakkelijk te herkennen. Deze oudere mannetjes hebben ook de mooiste kleuren. De kleuren en exacte patronen vari\u00ebren bij deze vissensoort trouwens behoorlijk per individu..",
    "Quetzalcichlide. Over de voortplanting. Cichliden tonen broedzorg; wat voor vissen best bijzonder is. Een vrouwelijke quetzal cichlide legt tot duizend eitjes op een beschutte plek. Deze worden met name door het vrouwtje goed verzorgd. Met haar staart waaiert ze voorzichtig zuurstofrijk, schoon water naar de eitjes toe. Het grotere, kleurrijkere mannetje bewaakt ondertussen de omgeving. De eitjes komen al na drie dagen uit, maar de eerste vier dagen voeden de larfjes zich uitsluitend met de dooierresten en blijven ze op de paaiplek. Daarna pas zwemmen ze\u00a0 - nog steeds onder toeziend oog van de ouders \u2013 door het water..",
    "Quetzalcichlide. E\u00e9n met de natuur. In de natuur eet de quetzal cichlide voornamelijk vegetarisch. In aquaria daarentegen, waar minder concurrentie door andere soorten aanwezig is en ecologische nichevorming daarom niet zo belangrijk is, toont hij zich een makkelijke en opportunistische eter. Zo lust hij ook kriel en wormen..",
    "Parelmoercichlide. Plek in het dierenrijk. De parelmoercichlide behoort binnen de beenvissen tot de familie van de cichliden. Deze familie is met zo\u2019n 1700 soorten een grote groep zoetwatervissen. In Burgers\u2019 Zoo kun je op verschillende plekken cichliden tegen komen. Zo leven bijvoorbeeld meerdere soorten cichliden in het zeekoeienbassin in Burgers\u2019 Mangrove, waaronder de quetzalcichlide. In de natuur zijn onder biologen vooral de Afrikaanse cichliden van het Tanganyika- of het Victoriameer beroemd, omdat ze een schoolvoorbeeld voor snelle soortvorming zijn. Ook de parelmoercichlide hybridiseert enerzijds vaker met andere cichlide-soorten. Maar anderzijds laat hij ook zien dat bij populaties op verschillende locaties de grens tussen populatie, soort en ondersoort best lastig te trekken is, omdat hij zoveel lokale variaties kent\u2013 een puzzel voor biologen! Deze vissensoort heeft daarom in het verleden ook al allerlei verschillende wetenschappelijke namen gehad..",
    "Parelmoercichlide. Eigenschappen van de Parelmoercichlide. Verspreiding. riviermondingen en lagunen van Mexico.",
    "Parelmoercichlide. Eigenschappen van de Parelmoercichlide. Leefwijze. als volwassen dieren in koppels.",
    "Parelmoercichlide. Eigenschappen van de Parelmoercichlide. Voedsel. alleseter, vaak lokaal gespecialiseerd.",
    "Parelmoercichlide. Bijzonder gedrag. Parelmoercichliden zijn als volwassen dieren zeer territoriaal. De koppels zijn zowel tegenover soortgenoten agressief als ook tegen andere soorten vissen..",
    "Parelmoercichlide. Wist u dit al over parelmoercichliden?. Hoe schitterend de kleuren van een parelmoercichlide zijn, hangt af van zijn leeftijd, zijn gezondheid, de waterkwaliteit en het beschikbare voedsel. Ook de tijd van het jaar speelt een rol! \nIn het broedseizoen \u2013 de lente \u2013 worden de kleuren van deze vissen sprekender. Maar ook de kleurverdeling verandert. Voordat ze eieren afzet, krijgt het vrouwtje een tijdlang een zwarte kleur aan de onderkant van haar lichaam, terwijl de kop juist lichter van kleur wordt. \nDe parelmoercichlide eet ook wel eens kleine vissen. Is er niet voldoende voedsel voorhanden, dan kunnen de ouders ook een deel van hun eigen kroost opeten..",
    "Parelmoercichlide. Over de voortplanting. Zoals ook de andere cichliden tonen parelmoercichliden broedzorg. De mannetjes veroveren eerst een territorium, dat is een rots in de lagune of in een rivier. De vrouwtjes kiezen dan het meest geschikte mannetje als partner. Daarbij geeft een parelmoercichlide de voorkeur aan een zo groot mogelijk mannetje met een zo groot mogelijke rots.\u00a0 Na het leggen en bevruchten van de eieren bewaken beide ouderdieren de eieren en daarna de jonge vissen..",
    "Parelmoercichlide. E\u00e9n met de natuur. Parelmoercichlides leven in verschillende habitattypes. Niet alleen qua gedrag, maar ook qua uiterlijk zijn ze daarop aangepast. Hun lichaamsvorm is bijvoorbeeld in lagunes wat anders dan in het stromend rivierwater. Daarnaast voeden parelmoercichlides zich per streek met verschillend voedsel. De anatomische structuren in de bek verschillen dan ook behoorlijk, naargelang hun voorkeursvoedsel. Klinkt op zich logisch, maar vergelijk het maar met mensen die een ander gebit krijgen omdat ze brood of yoghurt als ontbijt eten\u2026 in elk geval zie je hier een mooi staaltje \u2018evolutie aan het werk\u2019!.",
    "Groene zwaarddrager. Plek in het dierenrijk. Zwaarddragers zijn beenvissen en behoren tot de familie van de levendbarende tandkarpers. In deze visfamilie vallen ook welbekende aquariumvissen als de guppy en de platy..",
    "Groene zwaarddrager. Eigenschappen van de Groene zwaarddrager. Verspreiding. stroompjes en rivieren van Midden-Amerika.",
    "Groene zwaarddrager. Eigenschappen van de Groene zwaarddrager. Lengte. mannetjes 14 cm, vrouwtjes 16 cm.",
    "Groene zwaarddrager. Eigenschappen van de Groene zwaarddrager. Voedsel. wormen, algen, waterplanten, insecten.",
    "Groene zwaarddrager. Bijzonder gedrag. Mannetjes zwaarddragers komen in twee vormen voor: als primaire en secundaire mannetjes. De primaire mannetjes zijn vrij slank en klein en gedragen zich van jong af aan als een mannetje. De secundaire mannetjes ontwikkelen hun kenmerkende \u2018zwaard\u2019 \u2013 de lang uitgerekte onderkant van de staartvin - pas veel later. Tot die tijd groeien ze hard, worden ze net zo groot als vrouwtjes en gedragen zich in het begin ook zo. Als ze hun zwaard ontwikkelen, worden ze echter zeer dominante kerels!.",
    "Groene zwaarddrager. Wist u dit al over zwaarddragers?. De zwaarddrager is een geliefde aquariumvis. Door gerichte kweek en selectie zijn er allerlei kleurvariaties ontstaan. De gekwekte vormen zijn een paar centimeter kleiner dan de wilde oervorm. \nHoewel de zwaarddrager van oorsprong alleen in Midden-Amerika leefde, is hij door mensen ook in wateren van andere werelddelen losgelaten. Daar kan hij zich goed handhaven, als het er maar warm genoeg is. Zo vindt men deze soort nu ook in Afrika, Noord-Amerika en Australi\u00eb in de rivieren..",
    "Groene zwaarddrager. Over de voortplanting. Vrouwtjes zwaarddragers houden de bevruchte eieren in hun lijf totdat de jongen uitkomen. Daarom is bij deze vissen een inwendige bevruchting nodig. De mannetjes hebben een \u2018gonopodium\u2019, een paringsorgaan dat afgeleid is van de aarsvin van de mannetjes; het zwaard heeft dus niks te maken met de paring. Na een uitgebreide balts wordt er gepaard. E\u00e9n paring is ook wel voldoende voor een hele tijd, want het vrouwtje kan sperma maandenlang bewaren en zo meerdere keren jongen na elkaar krijgen, voortgekomen uit \u00e9\u00e9n enkele paring!.",
    "Groene zwaarddrager. E\u00e9n met de natuur. De grootte van het zwaard van de mannelijke zwaarddragers be\u00efnvloedt de soortgenoten in de populatie. Zijn er veel mannetjes met groot zwaard aanwezig, dan worden de vrouwtjes sneller geslachtsrijp. Jonge mannetjes daarentegen worden juist afgeremd in hun ontwikkeling.\u00a0 De zwaarddragers zwemmen in Burgers\u2019 Mangrove in het zeekoeienbassin, samen met tal van andere bewoners. Ze moeten wel uitkijken voor de roodwangschildpadden, want deze lusten wel eens een visje!\u00a0 Zo vinden ook in een ecodisplay van Burgers\u2019 Zoo deels de natuurlijke voedselketens plaats. In een klein aquarium kunnen de mannetjes van deze soort zich vrij territoriaal gedragen ten opzichte van subdominante mannetjes. In het bassin met \u00e9\u00e9n miljoen liter water is er wel ruimte voor veel mannetjes, zonder dat er conflicten losbarsten..",
    "Blauwe morpho. Plek in het dierenrijk. De blauwe morpho is uiteraard een vlinder, dat herkent iedereen meteen. Deze groep insecten is buitengewoon soortenrijk, er zijn zo\u2019n 160.000 verschillende soorten! In Burgers\u2019 Zoo vliegen de blauwe morpho\u2019s met zo\u2019n twintig andere vlindersoorten in de Mangrove. Zoals een paar andere vlinders daar behoort hij tot de familie Satyridae, oftewel zandoogjes. Kenmerkend voor deze vlindergroep is, dat ze slechts op vier pootjes lopen. Hun voorste twee poten zijn heel kort en borstelig en worden gebruikt om ogen en kop schoon te houden..",
    "Blauwe morpho. Eigenschappen van de Blauwe morpho. Verspreiding. Mexico tot noordelijk Zuid-Amerika.",
    "Blauwe morpho. Eigenschappen van de Blauwe morpho. Grootte. vleugelspanwijdte tot 15 cm.",
    "Blauwe morpho. Eigenschappen van de Blauwe morpho. Voedsel. sappen van rottende vruchten, boomsappen, uitwerpselen.",
    "Blauwe morpho. Bijzonder gedrag. Bij de blauwe morpho\u2019s zijn de vrouwtjes de langslapers! De mannetjes zijn al vrij vroeg in de ochtend actief, maar de vrouwtjes fladderen normaliter pas aan het eind van de ochtend rond..",
    "Blauwe morpho. Wist u dit al over blauwe morpho\u2019s?. Het verschil tussen mannetje en vrouwtje morphovlinder is niet gemakkelijk te zien. De mannetjes zijn wel iets feller gekleurd. \nDe eieren van blauwe morpho\u2019s zijn doorschijnend groen van kleur. Als een eitje bevrucht is, verschijnen binnen enkele dagen donkere stipjes op zo\u2019n ei. De eieren komen na zeven tot zestien dagen uit. \nIn de pakweg zes weken dat de blauwe morpho als rups leeft, vervelt hij vijf keer. In het rupsenstadium eet het rupsje heel veel en groeit hard: van 5 mm naar 80-90 mm in zes weken tijd! \nIn de poppen verandert de rups in een vlinder. De poppen van de blauwe morpho zijn net zo groen als een blad. Dat is handig, zo kunnen ze meestal wel de twee weken die voor het proces nodig zijn ongestoord tussen de planten hangen, totdat de volwassen vlinder uitkomt. \nDe prachtige blauwe kleur van de blauwe morpho komt tot stand door de nansostructuur op de vleugelschubben, die het licht weerkaatsen. De vlindervleugels bevatten dus geen blauw pigment, de vleugels lijken de facto alleen maar blauw door lichtreflectie..",
    "Blauwe morpho. Voortplanting. Zoals alle vlinders kent de blauwe morpho een volledige gedaantewisseling tijdens zijn ontwikkeling. Het diertje dat uit het vlinderei komt lijkt in niets op een volwassen vlinder: het is een rupsje. Rupsen doen niet aan voortplanting, dat is de zaak van de volwassen vlinders. Vrouwelijke blauwe morpho\u2019s paren slechts \u00e9\u00e9n keer in hun korte leven. Zo\u2019n paring tussen vlinders kan wel urenlang duren. Het vrouwtje legt haar eieren op een plant die de rupsen lekker zullen vinden en daarna is er geen broedzorg meer..",
    "Blauwe morpho. E\u00e9n met de natuur. Vinders zijn niet bijster weerbaar en zijn daarom potenti\u00eble prooidieren voor vogels, reptielen of aapjes. De blauwe morphovlinder probeert met grote nepogen op de onderkant van de vleugels mogelijke vijanden af te schrikken. Als hij vliegt, zie je bovendien afwisselend de bruine onderkant en dan weer de felblauwe bovenkant van de vleugels. Dat maakt het best lastig om hem in vlucht met de ogen te volgen en te vangen!.",
    "Blauwe morpho. Fascinerende fladderaars van Belize. Burgers\u2019 Zoo heeft sinds de opening van Burgers\u2019 Mangrove in juli 2017 blauwe morpho\u2019s in zijn collectie. Al in het eerste jaar heeft deze vlindersoort zich succesvol voortgeplant. Toch kopen we het gros van de poppen van speciale vlinderkwekerijen in de tropen, met name in Costa Rica. In Burgers\u2019 Mangrove was deze vlindersoort onder de eerste soorten die een biologiestudente heeft geobserveerd in het kader van gedragsonderzoek. Zo zijn we te weten gekomen dat bij ons de blauwe morpho\u2019s ook regelmatig nectar drinken, terwijl ze volgens literatuur feitelijk alleen de sappen van rottende vruchten drinken. De onderzoekster heeft de vlinders ook met piepkleine nummertjes individueel gemerkt. Zo kon ze hun levensduur bestuderen en iets zeggen over de meest favoriete plek van de vlinders in de Mangrove. Deze opgedane kennis gebruiken de biologen en verzorgers van de dierentuin om de huisvesting van de vlinders te optimaliseren..",
    "Jacarinagors. Plek in het dierenrijk. De jacarinagors is een klein zangvogeltje, dat qua grootte en lichaamsbouw behoorlijk aan een zebravinkje doet denken. En inderdaad werd de soort vroeger tot de vinken gerekend, maar nu delen kenners deze gors bij de tangaren in. Het vrouwtje is onopvallend camouflagekleurig, terwijl de man in het balts- en broedseizoen glanzend zwart wordt..",
    "Jacarinagors. Eigenschappen van de Jacarinagors. Verspreiding. Midden-Amerika en grote delen van Zuid-Amerika.",
    "Jacarinagors. Eigenschappen van de Jacarinagors. Leefwijze. groepen, tijdens de broed koppels.",
    "Jacarinagors. Bijzonder gedrag. Halverwege de lente ontplooit de mannelijke Jacarinagors speciaal imponeer- en baltsgedrag, waaraan het zijn tweede naam \u2018dansmeestertje\u2019 ontleent. Meerdere keren per minuut springt hij van een takje verticaal omhoog, fladdert minimaal zes keer druk met zijn vleugeltjes alvorens weer te landen. De witte tekening op de vleugels die hij daarbij tentoonspreidt, en het metaal-achtig geluidje dat hij vlak voor de landing produceert, moeten indruk maken op de soortgenoten. Want met dezefvladder-hupjes probeert de mannelijke Jacarinagors concurrenten weg te houden en een vrouwtje voor zich te winnen..",
    "Jacarinagors. Wist u dit al over jacarinagorzen?. Vogeltjes die een beetje geschakeerd bruin-zwart van kleur zijn, zijn jonge mannetjes van nog geen jaar oud. \nMet de naam \u2018jacarina\u2019 duidden de oorspronkelijke bewoners van de Zuidoost-Brazili\u00eb allerlei kleinere vogeltjes aan. Ontdekkingsreizigers namen deze lokale naam over voor deze soort. \nDNA-onderzoek aan de jongen wijst uit, dat jacarinagorzen het met de trouw niet zo nauw nemen: geregeld komen er slippertjes voor. \nSommige biologen denken dat de jacarinagors de oorsprongsoort is die meer dan 100.000 jaar geleden de Galapagos-eilanden heeft bereikt en aldaar door aanpassing is uitgewaaierd in diverse soorten \u2018Galapagos-vinken\u2019..",
    "Jacarinagors. Over de voortplanting. Jacarinagorzen zijn teamplayers als het om de voortplanting gaat. Het bouwen van het nest, broeden en voeden van de jongen worden door beide oudervogels opgepakt. De jongen zijn hulpeloze nestblijvers, maar ontwikkelen zich heel snel. Al na negen dagen verlaten ze het nest. Door hun effici\u00ebnte samenwerking en de rappe groei van de jongen kan een stel wel drie legsels per jaar grootbrengen..",
    "Jacarinagors. E\u00e9n met de natuur. Om de jongen snel te laten groeien, is eiwitrijk voedsel nodig. Deze op zich vooral zaadjes etende dieren gaan daarom in de zomer vooral op zoek naar insecten..",
    "Witvleugelduif | Burgers' Zoo in Arnhem. Plek in het dierenrijk. Witvleugelduiven behoren tot de vogelfamilie van de duiven en daarbinnen tot de treurduiven. Hun tweede naam is dan ook \u2018witvleugeltreurduif\u2019. Ze zijn nauwe familie van de bijna uitgestorven Socorroduif die ook in de Desert is te zien. Maar de witvleugelduif is iets groter, meer grijs van kleur en hij heeft de kenmerkende witte strepen op de rand van de vleugels. In Burgers\u2019 Zoo leven allerlei soorten tropische duiven, zoals vruchtenduiven, kroonduiven, manenduiven en fazantduiven..",
    "Witvleugelduif | Burgers' Zoo in Arnhem. Eigenschappen van de Witvleugelduif. Verspreiding. zuiden van de Verenigde Staten tot Zuid-Amerika.",
    "Witvleugelduif | Burgers' Zoo in Arnhem. Eigenschappen van de Witvleugelduif. Grootte. 29 cm van snavel tot staart.",
    "Witvleugelduif | Burgers' Zoo in Arnhem. Eigenschappen van de Witvleugelduif. Voedsel. zaden, granen, bessen, vruchten.",
    "Witvleugelduif | Burgers' Zoo in Arnhem. Bijzonder gedrag. Een deel van het wild levende witvleugelduiven zijn trekvogels. Bijna alle vogels brengen de winters door in Midden-Amerika of het noorden van Zuid-Amerika. Maar van de vogels uit Midden-Amerika vliegen de meesten in de lente naar noord-Mexico en naar de woestijngebieden van de Verenigde Staten. Hoewel het niet de meest elegante vliegers zijn, leggen deze duiven dus jaarlijks duizenden kilometers af..",
    "Witvleugelduif | Burgers' Zoo in Arnhem. Wist u dit al over witvleugelduiven?. Witvleugelduiven eten soms slakkenhuizen op. En ze pikken in braakballen van roofvogels om kleine botjes op te eten. Het calcium in dit \u2018vreemde voedsel\u2019 hebben ze nodig voor de aanmaak van de schalen van hun eieren. \nIn het broedseizoen leeft deze duif in koppels en het mannetje gedraagt zich territoriaal. Buiten het broedseizoen komen vaak honderden witvleugelduiven bij elkaar, om als groep te foerageren. \nDe wetenschappelijke naam van deze soort is verwarrend, want hij betekent vertaald \u2018Aziatische treurduif\u2019. Maar in Azi\u00eb komt deze soort beslist niet voor! \nVroeger was deze duivensoort in de VS en Noord-Mexico alleen daar te vinden, waar ook de saguarocactus voorkwam. Voor voedsel en vloeistof was de vogel van deze plantensoort afhankelijk. Nu er voor de landbouw irrigatie is en door de aanwezigheid van de mens meer voedsel beschikbaar is, heeft de witvleugelduif haar verspreidingsgebied uitgebreid..",
    "Witvleugelduif | Burgers' Zoo in Arnhem. Over de voortplanting. Zoals alle soorten duiven is de witvleugelduif monogaam. Het nest is een vrij slordig platform. Over het algemeen legt het vrouwtje twee eieren. Omdat de ouders meteen na het leggen van het eerste ei beginnen te broeden, zitten er \u00e9\u00e9n of twee dagen tussen het uitkomen van de eieren..",
    "Witvleugelduif | Burgers' Zoo in Arnhem. E\u00e9n met de natuur. Saguarocactussen, de kenmerkende zuilcactussen uit Arizona, hebben een nauwe relatie met de witvleugelduiven. De cactus begint in de lente te bloeien, wanneer de duiven uit het zuiden arriveren. Witvleugelduiven zijn een van de bestuiversoorten van deze reuzencactussen, en ze verspreiden ook hun zaden..",
    "Uilvlinder | Burgers' Zoo in Arnhem. Plek in het dierenrijk. De uilvlinders zijn, zoals de naam al zegt, vlinders: insecten dus. Zoals een paar andere vlinders die in onze Mangrove te zien zijn, behoren uilvinders tot de familie Satyridae, oftewel zandoogjes. Kenmerkend voor deze vlindergroep is dat ze slechts op vier pootjes lopen. Hun voorste twee poten zijn heel kort en borstelig en worden gebruikt om ogen en kop schoon te houden. Feitelijk zijn er zo\u2019n 30 soorten uilvlinders, waarvan een handvol wordt gekweekt voor vlindertuinen en dierenparken. Deze uilvlinders lijken sterk op elkaar, alleen de lichte band aan de onderkant van de vleugels is bij sommige soorten beter te zien. Ook de kleur op de bovenkant van de vlinders verschilt een beetje qua intensiteit. Maar omdat de uilvlinder bijna altijd met vleugels dicht zit, is dat niet goed te zien..",
    "Uilvlinder | Burgers' Zoo in Arnhem. Eigenschappen van de Uilvlinder. Verspreiding. regenwoud en secundair bos van Mexico tot noordelijk Zuid-Amerika.",
    "Uilvlinder | Burgers' Zoo in Arnhem. Eigenschappen van de Uilvlinder. Grootte. vleugelspanwijdte 20 cm.",
    "Uilvlinder | Burgers' Zoo in Arnhem. Eigenschappen van de Uilvlinder. Voedsel. sappen van rottende vruchten.",
    "Uilvlinder | Burgers' Zoo in Arnhem. Eigenschappen van de Uilvlinder. Leeftijd. 3 weken, soms tot 8 weken.",
    "Uilvlinder | Burgers' Zoo in Arnhem. Eigenschappen van de Uilvlinder. Waardplanten van de rupsen. heliconia\u2019s, gembers, bananenplanten.",
    "Uilvlinder | Burgers' Zoo in Arnhem. Bijzonder gedrag. De uilvlinder is een vrij grote en naar verhouding zware vlinder. Daarom vliegt hij telkens slechts een paar meter aan een stuk. Meestal zit hij overdag stil op een boomstam, waar hij door zijn goede schutkleur niet heel erg opvalt. Deze vlinders zijn het meest actief in het schemer. Je ziet ze dus aan het einde van de dag door de hal vliegen..",
    "Uilvlinder | Burgers' Zoo in Arnhem. Wist u dit al over uilvlinders?. Op de onderkant van de vleugels heeft deze vlinder grote \u2018ogen\u2019 als tekening. Mogelijk is het doel ervan het afschrikken van vijanden? Echter: pas als de vlinder met gespreide vleugels plat op zijn rug ligt, kun je echt het uilengezichtje met de twee grote nepogen waarnemen \u2013 maar deze lichaamshouding heeft zo\u2019n vlinder natuurlijk nooit! \nDe jonge, groene rupsen rusten op het groene blad van hun voedselplant, oudere bruine rupsen op de bruinige stam. Zo hebben de rupsen de beste schutkleur voor elk ontwikkelingsstadium. \nDe vrouwtjes van de uilvlinder zijn iets groter dan de mannetjes. Bovendien is de bovenkant van de vleugels bij mannetjes bruin-blauw, bij vrouwtjes meer bruin. Maar dat verschil is niet makkelijk te zien. \nUilvlinders houden niet zo van een zonnebad als andere dagvlinders. Eigenlijk vinden ze schaduw fijner. Je ziet deze soort dus nooit met gespreide vleugels in de zon zitten..",
    "Uilvlinder | Burgers' Zoo in Arnhem. Over de voortplanting. Uit de witte, bolvormige eitjes komen al na enkele dagen rupsen. Deze zijn nachtactief en rusten overdag in groepen op de voedselplant. De rupsen van deze vlindergroep zijn in het begin groen, maar veranderen na een paar vervellingen naar bruin. Voordat ze verpoppen, zijn deze rupsen zo lang en dik als een middelvinger!.",
    "Uilvlinder | Burgers' Zoo in Arnhem. E\u00e9n met de natuur. Uilvlinders zijn langzame en onhandige vliegers. Biologen denken dat ze schemeractief zijn geworden om vogels te ontwijken die op ze zouden jagen..",
    "Vieroogvis. Plek in het dierenrijk. Vieroogvissen of vierogen zijn beenvissen. Ze behoren tot de groep van de tandkarpers, waar ook de bekende aquariumvissen als de guppy en de platy toe behoren. Er zijn drie nauw met elkaar verwante soorten vierogen die alle in Midden-Amerika en in het noorden van Zuid-Amerika leven. Vierogen komen zowel in zoetwater als ook in brak water voor. In mangrovegebieden rondom riviermondingen voelen ze zich helemaal thuis..",
    "Vieroogvis. Eigenschappen van de Vieroogvis. Grootte. mannetje 14 cm, vrouwtje 18 cm.",
    "Vieroogvis. Eigenschappen van de Vieroogvis. Voedsel. insecten, vissen, andere kleine dieren en kiezelwieren.",
    "Vieroogvis. Eigenschappen van de Vieroogvis. Worpgrootte. 3-12 jongen per keer.",
    "Vieroogvis. Bijzonder gedrag. Het meest opvallend aan deze vissen zijn hun ogen: de pupillen zijn gespleten door een horizontale band. Daardoor lijkt de vis vier ogen te hebben, ook al heeft hij feitelijk gewoon twee oogbollen. Vierogen zwemmen bijna altijd direct aan het wateroppervlak. De bovenste helft van hun uitpuilende ogen is dan boven het water, de onderste pupillen houden alles onder water in de gaten!.",
    "Vieroogvis. Wist u dit al over vieroogvissen?. Vierogen kunnen een tijdje buiten het water overleven, als de omgeving tenminste vochtig is. In mangroven kunnen kleinere plassen tijdens laagtij droog vallen. Dus als een vieroogvis eens niet op tijd terug naar dieper water zwemt, komt hij niet meteen in de problemen. \nIn zijn oog heeft het vieroogs slechts \u00e9\u00e9n lens. Maar deze is oneffen gevormd, met verschillende brekingsindexen. Zo kan de vieroogvis zowel boven als onder water scherp zien. \nNiet alleen de uitpuilende ogen en de naar boven gerichte bek geven de leefwijze van deze vissoort weer: de vorm van het hele lichaam laat zien, dat hij bijna altijd dicht bij het wateroppervlak zwemt. Vieroogvissen zijn namelijk langgerekt en de bovenkant is heel recht, zodat bij het zwemmen alleen de ogen en de rugvin uit het water steken. \nVierogen zijn bij de geboorte al 5-6 cm lang, ze worden na een ontwikkeling van 20 weken geboren..",
    "Vieroogvis. Voortplanting. Vieroogvissen zijn levendbarend, er vindt dus een inwendige bevruchting plaats. Om te kunnen paren heeft het mannetje een speciaal paringsorgaan, het \u2018gonopodium\u2019. Omdat elk mannetje zijn gonopodium alleen maar naar links of naar rechts kan buigen bij de paring, en ook de geslachtsorganen van de vrouwtjes asymmetrisch zijn, is de partnervinding wat lastig: niet elk mannetje en elk vrouwtje passen bij elkaar, heel letterlijk!.",
    "Vieroogvis. Vieroogvissen. Deze fascinerende vissen zwemmen in een deel van de krabbenkreek in Burgers\u2019 Mangrove. Toen ze net in hun verblijf gezet waren, klommen ze in de eerste paar uur ook wel eens op de randjes tussen de kreekjes. Ze lieten dus meteen goed zien, dat ze ook even buiten het water kunnen komen!.",
    "Blauwe suikervogel. Plek in het dierenrijk. Suikervogels zijn heel kleine vogels met prachtige kleuren en een lange, gebogen snavel. Wat dat betreft lijken ze wel op kolibries, maar daar zijn ze geen familie van. Omdat suikervogels net als kolibries vooral nectar eten, zijn ze in de loop van miljoenen jaren veel op elkaar gaan lijken. Dit fenomeen noemt men parallelle evolutie. Suikervogels behoren tot de ongeveer 250 leden tellende groep van de tangara\u2019s. Hun nauwste familie in Burgers\u2019 Zoo is daarmee de rode tangara in de Bush..",
    "Blauwe suikervogel. Eigenschappen van de Blauwe suikervogel. Verspreiding. bossen van Mexico tot Zuid-Amerika.",
    "Blauwe suikervogel. Eigenschappen van de Blauwe suikervogel. Leefwijze. families of kleine groepjes.",
    "Blauwe suikervogel. Eigenschappen van de Blauwe suikervogel. Voedsel. nectar, sappen van vruchten, insecten.",
    "Blauwe suikervogel. Bijzonder gedrag. Deze vogeltjes hebben door hun lange snavel wat moeite om de veren op hun borst of nek schoon te houden; hun snavel is gewoon t\u00e9 lang om daar een poetsbeurtje uit te kunnen voeren! Suikervogels krabben zich daarom opvallend vaak met hun achterpoten en ze schudden ook vaak hun veren uit..",
    "Blauwe suikervogel. Wist u dit al over blauwe suikervogels?. De mannetjes van deze soort zijn oogverblindend paarsblauw, de vrouwtjes zijn groen op de rug, met een lichtere borst en oranje in het gezicht. Jongen van beide geslachten lijken in het eerste levensjaar op wat flets gekleurde vrouwtjes. \nDe poten van de blauwe suikervogel zijn rood, in tegenstelling tot de suikervogelsoort die in Burgers\u2019 Bush leeft. Deze heeft knalgele poten en heet purperen suikervogel. \nDe kleine suikervogel is klein maar dapper! Als hij overdag een rustende kleine uil spot, gaat het hele groepje deze nachtvogel pesten!.",
    "Blauwe suikervogel. Over de voortplanting. Bij blauwe suikervogels is het de taak van het vrouwtje om het nest te bouwen en de eitjes uit te broeden. Als de eieren zijn uitgekomen, doen de jongen er nog twee weken over voordat ze het nest verlaten. Ze zijn ook dan nog niet meteen zelfstandig..",
    "Blauwe suikervogel. E\u00e9n met de natuur. Blauwe suikervogels foerageren graag in groepjes, vaak zelfs in groepjes bestaand uit meerdere verschillende soorten vogels, vaak andere tangara\u2019s. Wel een dozijn vogels trekt dan met elkaar op, op zoek naar voedsel in de kruinen van regenwoudbomen. Het handige van zo\u2019n gemengde groep vogels is dat iedereen wel op gevaar let en tijdig waarschuwt, maar dat andere soorten tangara\u2019s net iets anders eten en er daarmee minder voedselconcurrentie heerst..",
    "Blauwe suikervogel. Niet alleen de tijd vliegt in de Mangrove!. Doordat in Frankrijk een aantal van deze gesmokkelde vogels in beslag zijn genomen, kwam deze soort in de collectie van Burgers\u2019 Zoo terecht. Qua habitat passen ze uitstekend in onze hal die het droog- en Mangrovebos van Midden-Amerika uitbeeldt. In dierentuinen worden deze vogels niet vaak gehouden. Men moet wel geluk hebben om ze te ontdekken, want ze zijn klein en\u00a0 razendsnel! De suikervogels pikken zelf vruchten aan en drinken nectar van bloemen. Als extra voedsel bieden we ze nectar in drinkbakjes aan. \u00a0\u00a0 \u00a0 Foto: Andy Morffew (cc).",
    "Atlantische degenkrab. Plek in het dierenrijk. Degenkrabben kun je met recht \u2018levende fossielen\u2019 noemen! Deze diergroep is qua uiterlijk al zo\u2019n 400 miljoen jaar nauwelijks veranderd. De vier soorten degenkrabben die er op aarde zijn behoren tot een oeroude diergroep die weinig nauwe familie heeft in het dierenrijk. Ze vormen een eigen groep, die nog het meest verwant is aan spinnen. Binnen Burgers\u2019 Zoo zijn dus de vogelspinnen van de Desert hun nauwste familie!.",
    "Atlantische degenkrab. Eigenschappen van de Atlantische degenkrab. Grootte. 60 cm kop-staart-lengte.",
    "Atlantische degenkrab. Eigenschappen van de Atlantische degenkrab. Voedsel. wormen, slakken, schelpen, algen.",
    "Atlantische degenkrab. Bijzonder gedrag. Degenkrabben leven op de zeebodem dichtbij de kust, waar het water niet diep is. Meestal lopen ze op hun tien poten over de bodem. Maar ze kunnen ook zwemmen, en dat doen ze met de buik naar boven!.",
    "Atlantische degenkrab. Wist u dit al over Atlantische degenkrabben?. Miljoenen jaren geleden waren er veel meer soorten degenkrabben. Deze groep had haar bloeitijd in de tijd dat de dinosaurussen langzaamaan opkwamen. \nDegenkrabben kunnen zich bij bedreiging oprollen en ze kunnen zich ook ingraven in het zachte zand. Hun stekelachtige staart gebruiken ze niet voor de verdediging en die staart bevat ook geen gif. \nHoofd- en borststuk van deze dieren worden beschermd door een hard, vergroeid pantser dat met enige fantasie de vorm van een hoefijzer heeft. Vandaar de Engelse naam \u2018horseshoe crab\u2019 voor deze dieren. \nDegenkrabben ademen met vijf paar kieuwen die aan de buikkant van hun achterlijf zitten. \nDe larven van degenkrabben hebben zes ogen; de volwassen dieren moeten het met \u2018slechts\u2019 vier ogen doen. \nAls ze een keer in het water op hun rug op de grond terecht komen, kunnen ze zich met behulp van hun pijlstaart zelf weer omdraaien. Maar als ze door een ruige golf op het strand terecht komen op hun rug, dan lukt ze dat nauwelijks. In Amerika worden strandwandelaars opgeroepen om op de rug liggende degenkrabben voorzichtig weer om te draaien..",
    "Atlantische degenkrab. Voortplanting. Begin van de zomer komen heel veel degenkrabben aan de stranden bij elkaar. De mannetjes pakken dan een vrouwtje vast met de scharen van hun eerste en tweede paar poten. Het vrouwtje legt haar zwarte eieren in het zand in het ondiepe water, daar worden ze bevrucht en daarna bedekt met zand. De larfjes die uit de eieren uitkomen, drijven in het begin als plankton in het water mee..",
    "Atlantische degenkrab. Ecologie. Sinds de jaren zeventig worden Atlantische degenkrabben gebruikt in de farmacie. Stoffen uit zijn bloed reageren namelijk op de aanwezigheid van afvalstoffen van bepaalde bacteri\u00ebn. Met de \u2018Limulus-test\u2019 kunnen medicijnen en medische voorwerpen op de besmetting met deze bacteri\u00ebn worden getest..",
    "Wenkkrab. Plek in het dierenrijk. In de mangroven en andere tropische kustgebieden leven bijna honderd soorten wenkkrabben. Zij behoren allemaal tot \u00e9\u00e9n familie van de grote groep kreeftachtigen. Kreeftachtigen op hun beurt behoren tot de soortenrijkste diergroep van allemaal: de geleedpotigen. Een andere soort kreeftachtigen in Burgers\u2019 Zoo zijn de poetsgarnalen in de Ocean. En verdere voorbeelden voor geleedpotigen in Burgers\u2019 Zoo zijn de vlinders van de Mangrove \u00a0en de grottenkrekels in de Desert; zij behoren tot de insecten..",
    "Wenkkrab. Eigenschappen van de Wenkkrab. Grootte. tot 5 cm breed schild.",
    "Wenkkrab. Eigenschappen van de Wenkkrab. Legselgrootte. honderden tot meer dan duizend.",
    "Wenkkrab. Eigenschappen van de Wenkkrab. Voedsel. plantaardige en dierlijke restjes in het slijk.",
    "Wenkkrab. Bijzonder gedrag. Mannetjes wenkkrabben zijn makkelijk te onderscheiden van de vrouwtjes, want alleen mannetjes hebben een opvallende, grote schaar. Om een vrouwtje van hun kwaliteiten te overtuigen, zwaaien de mannetjes met de grote schaar. Dat doen de mannetjes in \u00e9\u00e9n gebied allemaal synchroon, wat een bijzonder gezicht is!.",
    "Wenkkrab. Wist u dit al over wenkkrabben?. De scharen van de wenkkrab zijn eigenlijk poten. Wenkkrabben hebben al met al tien poten: twee scharen en acht poten om op te lopen. \nDe kleine scharen gebruiken wenkkrabben bij het eten: ze brengen modder en zand naar hun mond en halen daar dan bruikbare plantaardige en dierlijke resten uit. \nHet is per soort wenkkrab verschillend of de linker- of de rechterschaar van het mannetje vergroot is. \nZoals alle kreeftachtigen moeten wenkkrabben een aantal keer vervellen om te kunnen groeien. De eerste paar dagen na een vervelling zijn ze behoorlijk kwetsbaar, omdat hun nieuwe pantser eerst wat moet uitharden..",
    "Wenkkrab. Over de voortplanting. De mannetjes lokken vrouwtjes naar hun klein territorium door te zwaaien. Dit territorium verdedigen ze fel tegen andere mannetjes. Na de paring legt het vrouwtje eieren, die het twee weken lang aan de onderkant van zijn achterlijf met zich meedraagt. Daarna zijn de eitjes bijna klaar om uit te komen en de moeder laat de eitjes los in zee. In het begin ziet een net uit het ei gekropen wenkkrab er heel anders uit; het is een larve. Dit larfje drijft zo\u2019n twee weken als plankton met het water mee, voordat het als klein kreeftje weer aan land komt..",
    "Wenkkrab. E\u00e9n met de natuur. Verreweg de meeste soorten kreeftachtigen leven in het water. Maar wenkkrabben komen voor in de getijdenzone. Bij vloed trekken ze zich in ondergrondse holtes in het slijk terug. Bij eb, vooral in het schemer en in het donker, komen de wenkkrabben naar buiten om op het natte slijk hun voedsel te zoeken..",
    "Wenkkrab. Een dagelijkse soap op het slijkvlak!. In Burgers\u2019 Mangrove houden we twee verschillende soorten wenkkrabben bij elkaar, op een mooi slijkvlak in de kunstmatige getijdenzone van onze Mangrove. Ze delen hun verblijf met de Atlantische degenkrabben, die echter anders dan hun naam zegt helemaal geen krabben zijn! Wenkkrabben worden in relatief weinig dierentuinen gehouden en er is nog vrij weinig bekend over hun gedrag in dierentuinen. Bovendien is hier in Burgers\u2019 het grootste wenkkrabbenverblijf in Europa. Al met al dus een heel interessante diergroep om wetenschappelijk onderzoek naar te doen! Zo hebben studenten sinds opening van de Mangrove al diverse onderzoeksprojecten uitgevoerd. Ze hebben bijvoorbeeld de activiteitscycli in kaart gebracht, en het gedrag tussen soortgenoten onderling en tussen de twee verschillende soorten beschreven..",
    "Luipaardhaai. Plek in het dierenrijk. Zoals alle haaien behoort de luipaardhaai tot de kraakbeenvissen, net als roggen. Binnen de haaien telt men deze haaiensoort tot de bakerhaaien, net als de epaulethaai, die ook in Burgers\u2019 Zoo leeft..",
    "Luipaardhaai. Eigenschappen van de Luipaardhaai. Verspreiding. Indische oceaan en Indo-Pacifisch gebied.",
    "Luipaardhaai. Eigenschappen van de Luipaardhaai. Worpgrootte. 1 of 2 per keer, en 20-30 per jaar.",
    "Luipaardhaai. Eigenschappen van de Luipaardhaai. Broedduur. 4 tot 6 maanden afhankelijk van temperatuur.",
    "Luipaardhaai. Eigenschappen van de Luipaardhaai. Voedsel. mosselen, krabben en kreeften, vissen, zeeslangen.",
    "Luipaardhaai. Bijzonder gedrag. In tegenstelling tot de meeste andere haaien kunnen luipaardhaaien gewoon rustig op de grond liggen, zij behoren tot de bodemhaaien. Ze hoeven niet continu te zwemmen. Dat rustgedrag tonen ze vooral overdag, want luipaardhaaien zijn meer actief in het donker..",
    "Luipaardhaai. Wist u dit al over luipaardhaaien?. Jonge luipaardhaaien zijn licht en donker gestreept. Deze haaiensoort wordt ook wel eens \u2018zebrahaai\u2019 genoemd, wat zeker voor de jonge dieren passender is. Als de haai tussen een halve en \u00e9\u00e9n meter lang is, begint zijn patroon langzaamaan te veranderen van strepen naar stippen. \nOmdat luipaardhaaien rustig en vreedzaam zijn, wordt deze haaiensoort vaak opgezocht door duikende toeristen. \nNaast de gewone voortplanting kan bij luipaardhaaien ook maagdelijke voortplanting plaats vinden. Dan ontwikkelt zich een ei dat niet door een zaadje is bevrucht toch door tot een jong! Deze manier van voortplanten is tot nu toe slechts bij weinig diersoorten bekend, zoals bij wandelende takken, een paar soorten hagedissen en adelaarsroggen. \nHet vrouwtje luipaardhaai legt na een paring gedurende een periode van enkele maanden tot zo\u2019n 30 eieren. \nDe ontwikkeling van de eieren is afhankelijk van de watertemperatuur. In warmer water ontwikkelen ze zich sneller..",
    "Luipaardhaai. Over de voortplanting. Haaien kennen een inwendige bevruchting. Om de geslachtscellen bij het vrouwtje naar binnen te krijgen, is bij haaien een deel van hun buikvinnen veranderd tot paringsorganen, de zogenoemde \u2018claspers\u2019. Voor de paring bijt het mannetje zich vast aan \u00e9\u00e9n van de borstvinnen van het vrouwtje. Als hij de borstvin goed vastheeft, kunnen de haaien paren en brengt hij \u00e9\u00e9n van de twee \u2018claspers\u2019 naar binnen. Het vrouwtje legt later enkele tientallen grote, leerachtige eieren. Deze eieren blijven aan hun draadachtige aanhangsels aan het koraal of aan rotsen hangen. Nadat de eieren gelegd zijn, kijkt het vrouwtje er niet meer naar om..",
    "Luipaardhaai. E\u00e9n met de natuur. Hun jeugd brengen luipaardhaaien bij voorkeur door in mangrovegebieden. Later in hun leven prefereren ze koraalriffen. De open zee mijden ze liever..",
    "Luipaardhaai. Haaien verhuizing. In Burgers\u2019 Ocean zijn de luipaardhaaien in het drie miljoen liter bevattende haaienbassin te vinden. Net als de andere haaien in dit bassin krijgen de luipaardhaaien drie keer per week voedsel. De dierverzorgers bieden met een voedertang vanaf de oppervlakte stukjes vis en inktvis aan. Zo kunnen ze goed controleren hoeveel elke haai eet. Het grote scheepswrak in het haaienbassin is niet alleen maar leuk om te zien voor bezoekers, het vervult ook een functie voor de vissen. Zo rusten de luipaardhaaien graag binnenin dat wrak. Als een mannetje wat opdringerig wordt, kan het vrouwtje zich daar ook even terugtrekken. In de Ocean kunnen bezoekers ook eieren van luipaardhaaien zien, in een kleine vitrine van een educatiebord. Alleen dit is enkel het eipakket; deze eieren zijn als het ware leeg. Beste apart om deze meer dan 15 cm lange eieren te zien! Burgers\u2019 Zoo heeft een cruciale taak gespeeld bij het oprichten van het fokprogramma van luipaardhaaien en heeft dit programma ook een aantal jaren lang voor heel Europa geco\u00f6rdineerd. Inmiddels is deze taak overgenomen door het aquarium van Genua..",
    "Koraalduivel. Plek in het dierenrijk. Deze beenvis behoort tot de familie van de schorpioenvissen. De meeste soorten schorpioenvissen houden zich vooral dicht bij de grond van ondiepe zee\u00ebn op, bewegen vrij weinig en verstoppen zich graag. De koraalduivel leidt een actiever leven. Deze soort verstopt zich weliswaar overdag bij rotsen, maar gaat \u2019s nachts actief op zoek naar prooien..",
    "Koraalduivel. Eigenschappen van de Koraalduivel. Verspreiding. Indo-Pacifisch gebied, delen van de Pacifische Oceaan, tegenwoordig ook in het Caribisch gebied (faunavervalsing).",
    "Koraalduivel. Eigenschappen van de Koraalduivel. Voedsel. vissen, krabben, garnalen, weekdieren.",
    "Koraalduivel. Eigenschappen van de Koraalduivel. Bedreiging. graad van bedreiging niet bekend.",
    "Koraalduivel. Bijzonder gedrag. De koraalduivel heeft bijzondere jachttechnieken. Met zijn enorme waaiervormige borstvinnen gespreid, leidt hij vissen en andere prooidieren voor zijn grote bek. Die opent hij dan snel en door de onderdruk ontstaat een waterstroom die de prooi als het ware in zijn bek \u2018zuigt\u2019. \u00a0Of hij ligt stil en maakt dan een korte, zeer snelle beweging naar voren om zijn prooi te pakken..",
    "Koraalduivel. Wist u dit al over koraalduivels?. In de rugvinnen van de koraalduivel zit een zenuwgif. Dit is een uitstekend verdedigingsmechanisme en veel dieren laten een koraalduivel dan ook het liefst met rust. Het gif is voor mensen niet dodelijk, maar wel pijnlijk. Aan zijn giftigheid dankt de koraalduivel ook zijn niet zo vriendelijke naam. \nKoraalduivels zijn geen heel snelle zwemmers. Als een prooidier op tijd weg zwemt, zullen ze achtervolging achterwege laten; ze maken weinig kans om het dier alsnog te pakken en verspillen dan ook geen energie bij zo\u2019n vrij kansloze poging. \nOmdat koraalduivels actievere jagers zijn, eten ze duidelijk meer dan andere familieleden onder de schorpioenvissen die gewoon dagenlang ergens rustig op de loer liggen totdat er een prooidier langs komt..",
    "Koraalduivel. Over de voortplanting. Koraalduivels kennen geen broedzorg. De vrouwtjes leggen ongeveer eens per maand twee grote eipakketten met elk duizenden piepkleine eitjes in het water. Daar worden de eitjes door de zaadcellen bevrucht. De eerste dag worden de eitjes door een geleiachtige massa bij elkaar gehouden. Daarna valt het eipakket uit elkaar en drijven de eitjes en daarna de vislarfjes een tijd met de stroming mee. Een koraalduivel kan dus wel duizenden nakomelingen per jaar krijgen, maar bijna allemaal worden ze door andere zeedieren opgegeten..",
    "Koraalduivel. E\u00e9n met de natuur. Van nature is de koraalduivel thuis in de Indische Oceaan en de Indo-Pacifische gebied. Een aantal jaren geleden echter is hij ook in de Caribische gebieden terecht gekomen, mogelijk door ontsnappingen uit aquaria, van particulieren of doordat dieren met ballastwater van schepen mee zijn genomen. In deze nieuwe thuisgebieden gedraagt de soort zich invasief: de koraalduivel heeft daar van oorsprong geen natuurlijke vijanden en zijn enorme eetlust zorgt voor problemen. Duikers jagen op deze vissensoort, in een poging om de populatie laag te houden..",
    "Koraalduivel. Koraalduivels. De koraalduivels bewonen samen met kleine murenes, kalkkokerwormen en doornenkronen (dat zijn zeesterren) een aquarium van het nachtgedeelte, het nachtrifbassin. In dit nachtgedeelte is het dagnachtritme\u00a0 omgedraaid, zodat de bezoekers kunnen beleven wat er allemaal \u2019s nachts op het koraalrif gebeurt. De koraalduivels zijn actiever in het donker. Wie echter de kleuren van de koraalduivels een keer in het verlicht aquarium wil zien, kan het beste \u2019s ochtends rond 9:00 in de Ocean langs gaan, of aan het eind van een avondopenstelling!.",
    "Gewone poetslipvis. Plek in het dierenrijk. foto: Ancois Libert Poetslipvissen zijn beenvissen en tellen\u00a0 - zoals hun naam al verraadt - tot de familie van de lipvissen. In Burgers\u2019 Ocean zijn naast de poetslipvis nog meer lipvissen te vinden, zoals de snavellipvis. Ook de Napoleonvis, die heel groot kan worden, is een lipvis en daarmee familie van dit kleine visje..",
    "Gewone poetslipvis. Eigenschappen van de Gewone poetslipvis. Leefwijze. paartjes of kleine groepen.",
    "Gewone poetslipvis. Eigenschappen van de Gewone poetslipvis. Voedsel. huidparasieten, schubben en slijm van andere vissen.",
    "Gewone poetslipvis. Bijzonder gedrag. Poetslipvissen poetsen andere vissen schoon. De huidparasieten, het slijm, de dode schubben en hun etensrestjes tussen de tanden zijn hun voedsel! Aan de lichaamsvorm, de kleur en het zwemgedrag van de poetslipvis kunnen andere vissen zien, dat deze vis ze wil schoonmaken. Poetslipvissen mogen zelfs in de bek van roofvissen hun werk doen, zonder opgegeten te worden! Zo\u2019n samenwerking tot wederzijds voordeel heet een symbiose..",
    "Gewone poetslipvis. Wist u dit al over gewone poetslipvissen?. De meeste gewone poetslipvissen werken bij een \u2018poetsstation\u2019. Dat is een vaste plek bij het koraalrif. Vissen die tevreden zijn met de poetsdiensten, onthouden waar de poetslipvissen hun werk doen en komen weer terug.\u00a0 Soms zie je zelfs een heuse wachtrij aan klanten voor het poetsstation! \n\n\nVan tijd tot tijd kan ook een poetslipvis de verleiding niet weerstaan en neemt hij \u00a0een grotere hap dan eigenlijk nodig. Dit doet hij blijkbaar niet per ongeluk, maar met opzet. Onderzoek wijst namelijk uit dat poetslipvissen \u00a0veel minder vaak bijten, als er potentiele klanten toekijken. Dus een vorm van sociale controle; en dat bij vissen! De gebeten vis zwemt gauw weg en zal niet meer terugkomen. \n\n\nPoetslipvissen brengen de nacht door in een beschermende slijmcocon, die ze elke avond opnieuw afscheiden uit kliertjes bij de kieuwen. Of de cocon meer helpt om roofvissen te misleiden of om parasieten weg te houden, daarover zijn visexperts het nog niet eens..",
    "Gewone poetslipvis. Over de voortplanting. Alle poetslipvissen worden als vrouwtje geboren. De grootste vrouwtjes kunnen in een mannetje veranderen. Dit fenomeen noemen biologen \u2018sequentieel hermafroditisme\u2019. Om van geslacht te wisselen, hebben de vrouwtjes een sociale trigger nodig. Als een vrouwtje alleen wordt gehouden in een aquarium, verandert het nooit van geslacht.\u00a0 \u00a0 \u00a0 foto: faifai8808.",
    "Gewone poetslipvis. E\u00e9n met de natuur. Waar symbiose is, heb je vaak ook profiteurs! Zo zijn er bepaalde slijmvissen die qua uiterlijk op poetslipvissen lijken, maar die de vertrouwensvolle \u2018klant\u2019 niet voorzichtig schoon maken\u2026 in plaats daarvan nemen ze plots een hap uit zijn kieuwen of uit de huid!.",
    "Gewone poetslipvis. Het gedrag van de gewone poetslipvis in de lagune. In bijna elk bassin van Ocean zwemt \u00e9\u00e9n of een paartje poetslipvis(sen). Zo hebben veel vissen de gelegenheid om zo\u2019n schoonheidsbehandeling te ondergaan. De poetslipvissen verwijderen parasieten geheel zonder gebruik van schadelijke gifstoffen; zij dragen dus bij aan de visgezondheid in de hele Ocean! Veel bezoekers denken dat in het bassin met het levende koraal reusachtig grote poetslipvissen wonen. Deze vissen lijken echter weliswaar in kleur, tekening en vorm wat op poetslipvissen, maar het zijn torpedobaarzen. Die eten geen huidparasieten, maar wormen..",
    "Vossenkopvis. Plek in het dierenrijk. De vossenkopvis behoort tot de vrij kleine groep van de konijnvissen. De naam konijnvissen slaat waarschijnlijk op het feit dat deze vissen aan onderwaterplantjes, met name algen, knabbelen. Qua kleur zou deze vis beter \u2018dassenkopvis\u2019 kunnen heten, want hij heeft een opvallende zwart-witte tekening op zijn kop!.",
    "Vossenkopvis. Eigenschappen van de Vossenkopvis. Verspreiding. Westelijk Pacifisch gebied.",
    "Vossenkopvis. Bijzonder gedrag. Vossenkopvissen kunnen van kleur veranderen. Als ze rusten, worden ze helemaal grijs. Ze vertrouwen ook helemaal op hun schutkleur en rusten zomaar op de open zeebodem. Als een predator, zoals bijvoorbeeld een murene, achter een vossenkopvis aan zit, gebruikt hij dat kleurentrucje ook: hij doet alsof hij dood is. Dan wordt hij snel bleek en grijs, gaat op de grond liggen en beweegt zijn kieuwen nauwelijks. Als de jager zijn interesse verliest, zwemt de vossenkopvis snel weg!.",
    "Vossenkopvis. Voortplanting. Over de voortplanting van deze vissen in de natuur is niets bekend. Qua uiterlijk lijken mannetjes en vrouwtjes sterk op elkaar en zijn niet uit elkaar te houden. Het is zeker dat deze vissen eieren leggen en geen broedzorg kennen. Maar hoe vaak ze hoeveel eieren leggen en hoe snel deze zich ontwikkelen, is niet duidelijk..",
    "Vossenkopvis. E\u00e9n met de natuur. Vossenkopvissen zijn heel de dag bezig met algjes van het koraal plukken. Dat is hun voedsel en zo houden ze daarnaast ook het koraal schoon. Dat is belangrijk omdat anders de woekerende algen het licht van de koraaldiertjes weghouden. Deze vissen zijn dus een belangrijke schakel in het laten floreren van het koraalrif..",
    "Zwartkin-gitaarroggen. Plek in het dierenrijk. Zoals alle roggen behoort de zwartkin-gitaarrog tot de kraakbeenvissen, net als ook de haaien. Gitaarroggen hebben een lichaam dat in de voorste helft plat is als bij een typische rog en een achterlijf dat meer op dat van een haai lijkt. Toch zijn het echte roggen en geen tussenvorm of hybriden tussen haaien en roggen..",
    "Zwartkin-gitaarroggen. Eigenschappen van de Zwartkin-gitaarroggen. Verspreiding. Atlantische Oceaan langs de kust van West-Afrika en Middellandse Zee.",
    "Zwartkin-gitaarroggen. Eigenschappen van de Zwartkin-gitaarroggen. Voedsel. krabben, garnalen, wormen, vissen.",
    "Zwartkin-gitaarroggen. Bijzonder gedrag. Gitaarroggen liggen meestal op de bodem van de ondiepe zee. Daar zoeken ze ook hun voedsel, in het zand. Ze woelen met hun naar voren uitgerekte, platte snuit in het zand naar bodemlevende dieren. De mond is bij roggen aan de onderkant van het lijf \u2013 dat is wel zo handig als je dieren die onder je leven op wilt eten!.",
    "Zwartkin-gitaarroggen. Voortplanting. Alle soorten gitaarroggen hebben een inwendige bevruchting en zijn eierlevendbarend. Dit betekent dat het moederdier de jongen binnen de eihuiden in haar lijf houdt totdat ze uitkomen. Na de bevalling is er geen ouderzorg meer..",
    "Zwartkin-gitaarroggen. Ecologie. Als jonge vissen zwemmen zwartkin-gitaarroggen en andere gitaarroggen graag in mangrovegebieden bij rivierdelta\u2019s. In die levensfase kunnen ze ook goed tegen brak en zoet water. Later in hun leven prefereren ze koraalriffen..",
    "Gevlekte reuzentandbaars. Plek in het dierenrijk. De gevlekte reuzentandbaars is uiteraard een beenvis. Binnen deze enorm soortenrijke groep valt hij onder de grote groep van de baarsachtigen en dan wel in de groep van de tandbaarzen..",
    "Gevlekte reuzentandbaars. Eigenschappen van de Gevlekte reuzentandbaars. Verspreiding. van de oostkust van Afrika tot Japan dichtbij de kusten.",
    "Gevlekte reuzentandbaars. Eigenschappen van de Gevlekte reuzentandbaars. Legselgrootte. zet grote aantallen eieren af in het open water.",
    "Gevlekte reuzentandbaars. Eigenschappen van de Gevlekte reuzentandbaars. Voedsel. koraalvissen, krabben, kreeften, kleine roggen.",
    "Gevlekte reuzentandbaars. Bijzonder gedrag. De gevlekte reuzentandbaars is als volwassen dier een territoriale vis. Hij verdedigt zijn eigen stekje. In zijn territorium ligt hij vooral bij schemering tussen het koraal op de loer naar prooien. Komt een prooidier dichtbij, dan opent de grote vis vlug zijn bek. Door het openen van die enorme bek en mondholte wordt in korte tijd veel water naar binnen gezogen met de prooi. Dit is een prima techniek om een prooivis te vangen zonder er heel ver naartoe te hoeven zwemmen!.",
    "Gevlekte reuzentandbaars. Wist u dit al over gevlekte reuzentandbaarzen?. Deze vissoort kan wel meer dan 100 kilo zwaar worden. \nGeslachtsrijp wordt de reuzentandbaars als hij ongeveer \u00e9\u00e9n meter lang is; dan is hij pakweg 12 jaar oud. \nDe soort wordt in het Engels \u2018potato grouper\u2019 genoemd, omdat hij \u2018aardappelvormige\u2019 donkere vlekken op zijn lijf heeft. Daarnaast kan de gevlekte reuzentandbaars snel van kleur veranderen: meestal is hij grijs met donkergrijze vlekken. Maar hij kan ook bijna wit met bijna zwarte vlekken zijn!.",
    "Gevlekte reuzentandbaars. Over de voortplanting. Veel tandbaarzen zijn aan het begin van hun leven allemaal vrouwtjes en vanaf een bepaalde lengte en gewicht kunnen ze in mannetjes veranderen. Waarschijnlijk is dat ook bij de gevlekte reuzentandbaars het geval. In aquacultuur is het namelijk gelukt door de gift van testosteron aan vruchtbare vrouwtjes deze dieren binnen ongeveer een maand te laten veranderen in vruchtbare mannetjes..",
    "Gevlekte reuzentandbaars. E\u00e9n met de natuur. Gevlekte reuzentandbaarzen staan aan de top van de voedselketen. Ze hebben nauwelijks natuurlijke vijanden. Top-predatoren komen nooit in heel grote getallen voor. De gevlekte reuzentandbaars heeft dan ook een vrij groot verspreidingsgebied, maar is nergens veel voorkomend..",
    "Gevlekte reuzentandbaars. Gevlekte reuzentandbaars. Deze opvallende soort zwemt in het grote haaienbassin van Burgers\u2019 Ocean. Omdat deze vissen zich als volwassenen solitair en territoriaal opstellen, huisvesten we maar \u00e9\u00e9n dier in dit grote bassin. Dit exemplaar is in 2017 uit het aquarium van Kopenhagen naar Arnhem verhuisd, omdat het daar door een soortgenoot werd gepest. De toen al vrij grote reuzentandbaars is sindsdien nog flink verder gegroeid en is een zeer imposante verschijning. Hij heeft een norse uitstraling, maar houdt van een poetsbuurt door ijverige poetslipvissen en rust ook heel vreedzaam vlakbij de luipaardhaaien. Ook is hij altijd heel nieuwsgierig naar de duikers..",
    "Juweelkardinaalbaars. Plek in het dierenrijk. Juweelkaardinaalbaarzen zijn de enige soort binnen hun genus; ze hebben dus geen h\u00e9\u00e9l nauwe familie onder de vissen. Maar ze hebben wel best veel familieleden die iets verder van ze af staan: de familie van de kardinaalbaarzen telt namelijk zo\u2019n 350 soorten. Kardinaalbaarzen zijn vooral in het schemer actieve vissen, met grote ogen. Allemaal leven ze in groepen. Kadinaalbaarzen komen wereldwijd in tropische zee\u00ebn voor, sommige soorten zelfs in brakwater of zoetwater. De juweelkardinaalbaars heeft echter maar een heel klein verspreidingsgebied in de oceaan bij Indonesi\u00eb..",
    "Juweelkardinaalbaars. Eigenschappen van de Juweelkardinaalbaars. Verspreiding. koraalzee bij de Indonesische Banggai-archipel.",
    "Juweelkardinaalbaars. Eigenschappen van de Juweelkardinaalbaars. Leefwijze. groepen tot 500 dieren.",
    "Juweelkardinaalbaars. Eigenschappen van de Juweelkardinaalbaars. Legselgrootte. 5 tot 40, soms tot 90.",
    "Juweelkardinaalbaars. Bijzonder gedrag. Zoals alle leden uit zijn familie is deze vis een muilbroeder. Bij zeevissen is deze manier van broedzorg heel ongewoon. Direct na de bevruchting neemt het mannetje het pakketje van aan elkaar plakkende eieren in zijn bek. Daar houdt hij ze 19 dagen lang, tot de eieren uitkomen. En daarna zwemt hij ook nog een kleine week met het krioelende kroost in zijn bek, voordat hij de kleintjes uiteindelijk op een veilige plek uitspuugt. Al de tijd dat het mannetje eieren en jonkies in zijn bek heeft, staakt hij met eten!.",
    "Juweelkardinaalbaars. Wist u dit al over juweelkardinaalbaarzen?. In de partnerkeuze vinden deze vissen de lichaamsgrootte van de ander belangrijk. Logisch, want grotere vrouwtjes leggen grotere eitjes en kunnen ook meer eitjes leggen. Maar dat is alleen zinvol, als het mannetje ook groot is en vooral een grote bek heeft! \nAls de vadervis zijn taak heeft voltooid, laat hij zijn nageslacht op een veilige plek achter. Dat kan tussen de lange stekels van een zee-egel zijn, of tussen koralen en anemonen die met hun kleine giftententakels mogelijke vijanden weg houden. \nHet stippenpatroon van de juweelkardinaalbaars is bij elk individu anders. Dit gebruiken oplettende gedragsonderzoekers om de vissen uit elkaar te houden. Deze vissen zijn dan ook geliefde objecten voor verschillende gedragsstudies. \nOverdag \u2018hangen\u2019 juweelkardinaalbaarzen een beetje op dezelfde plek dichtbij de rotsen en koralen van het rif. Met hun strepen, stippen en lang uitgerekte vinnen zijn ze wonderbaarlijk goed gecamoufleerd in het kleurrijke rif. Zodra het schemert, zwemmen ze wat meer het open water in om dierlijk plankton te eten..",
    "Juweelkardinaalbaars. Over de voortplanting. Als een vrouwtje juweelkaardinaalbaars een oogje op een bepaald mannetje heeft geworpen, gaat ze om hem het hof maken. De twee trekken zich dan een tijdje uit de groep terug. Tussen twee dagen en een maand lang wordt er alleen \u2018geflirt\u2019 voordat zo\u2019n paartje echt aan de voortplanting begint..",
    "Juweelkardinaalbaars. E\u00e9n met de natuur. Deze vissen leggen minder eitjes en investeren in plaats daarvan veel tijd en moeite in enkele nakomelingen. De overlevingskans van een bevrucht eitje is bij deze soort vis dan ook veel hoger dan bij andere beenvissen, die miljoenen eitjes leggen..",
    "Doktersvis. Plek in het dierenrijk. Doktersvissen zijn een ongeveer tachtig leden tellende familie van de baarsachtige beenvissen. Qua lichaamsvorm herken je een doktersvis aan zijn zijdelings sterk afgeplatte lichaamsvorm en zijn kleine mondje dat gekenmerkt is door een grotere bovenkaak dan onderkaak. Typerend is ook zijn zwemstijl, waarbij hij vooral zijn borstvinnen gebruikt om voortstuwing te krijgen. Bij twijfel helpt een blik op de staartwortel. Daar heeft hij aan beide lichaamskanten \u00e9\u00e9n tot drie kleine stekels, de \u2018mesjes\u2019..",
    "Doktersvis. Eigenschappen van de Doktersvis. Verspreiding. wereldwijd in tropische en subtropische zee\u00ebn, maar niet in de Middellandse zee.",
    "Doktersvis. Eigenschappen van de Doktersvis. Grootte. naargelang de soort 20 tot 200 cm lang.",
    "Doktersvis. Eigenschappen van de Doktersvis. Voedsel. algen, plankton, detritus (= dierlijk en plantaardig afval).",
    "Doktersvis. Bijzonder gedrag. Op zich zijn doktersvissen niet de grootste vechtersbaasjes, maar ze dragen hun messen natuurlijk niet voor niets bij zich! Bij sommige soorten zijn de messen standaard uitgeklapt, bij andere soorten staan ze pas in een rechte hoek van het lijf af, als de vis een snelle bocht zwemt of met zijn staart slaat. De mesjes zijn aardig scherp en kunnen een andere vis flink verwonden. De doktersvis gebruikt zijn mesjes om zich te verdedigen. En bij diverse soorten willen de mannetjes ook met elkaar om een territorium of om een groep vrouwtjes vechten..",
    "Doktersvis. Wist u dit al over doktersvissen?. Doktersvissen danken hun naam aan hun mesjes die wel zo scherp als een scalpel zijn. De ouderwetse Nederlandse \u2018chirurgijnvis\u2019 verwijst er ook naar. Zo\u2019n vis heeft dus, blijkbaar net als wat van een chirurg wordt verwacht, zijn scalpel altijd bij zich. \nDe meest bekende doktersvis is \u2018Dory\u2019, uit de tekenfilms \u2018Finding Nemo\u2019 en \u2018Finding Dory\u2019. Dory is een picassodoktersvis. \nBij zoogdieren zie je aan het gebit en het darmstelsel, wat een dier normaliter eet. Bij vissen ook! Net als de planteneters onder de dieren hebben de algen-etende doktersvissen een naar verhouding lange darm, om hun lastiger verteerbaar voedsel goed te kunnen verwerken. \nDoktersvissen waarschuwen liever dan dat ze meteen gaan vechten. Dat is energiezuiniger en daarmee verstandiger gedrag. Daarom communiceren doktersvissen duidelijk dat ze een wapen bij zich dragen. Het mesje zelf of de plek rondom de locatie van het mesje, hebben bij veel soorten een opvallende kleur. Die wijst tegenstanders er meteen op dat dit visje zich wel raad weet met een aanvaller. \nEen aantal doktersvissen kan van kleur veranderen. Vooral de mannetjes verschieten van kleur als ze in een agressieve stemming zijn of als ze willen voortplanten. \nDe kleinere en kleurrijke soorten worden wel eens als huisdier gehouden door particulieren. Een zoutwater aquarium goed onderhouden is echter best kostbaar en vereist veel expertise..",
    "Doktersvis. Over de voortplanting. Tussen de soorten, maar zelfs binnen \u00e9\u00e9n soort doktersvissen is er veel variatie wat het gedrag rondom de voortplanting betreft. Sommige soorten vormen tijdelijk paartjes, andere komen in grote groepen bij elkaar om te paaien. Vaak wordt direct voor het kuit- of hom-schieten een \u2018dansje\u2019 met elkaar gezwommen. Na het afgeven van sperma en eitjes in het open water is er verder geen broedzorg meer..",
    "Doktersvis. E\u00e9n met de natuur. De meeste doktersvissen grazen algen van het koraalrif. Daarmee vervullen ze een belangrijke rol bij het schoonhouden van de koralen, zodat de koraaldiertjes niet overwoekerd worden en voldoende licht krijgen. De eenhoorndoktersvissen eten vooral plantaardig plankton in het open water, maar trekken zich zoals alle doktersvissen tussen de spleten in het rif terug om \u2018s nachts te schuilen. De ontlasting die ze daar afzetten, schijnt heel gunstig te zijn voor de koralen en ander klein leven in het koraalrif..",
    "Koperzeeanemoon. Plek in het dierenrijk. In tegenstelling tot wat veel mensen denken, zijn zeeanemonen geen planten, maar primitieve dieren. Samen met koralen en kwallen vormen ze de groep van de holtedieren. Zeeanemonen zijn een soortenrijke diergroep: er zijn meer dan 1200 soorten van!.",
    "Koperzeeanemoon. Eigenschappen van de Koperzeeanemoon. Verspreiding. Indo-Pacifisch gebied en Rode Zee.",
    "Koperzeeanemoon. Eigenschappen van de Koperzeeanemoon. Voedsel. plankton, kleine garnaaltjes, visjes en voedingstoffen via hun symbiotische algjes.",
    "Koperzeeanemoon. Eigenschappen van de Koperzeeanemoon. Voortplanting. geslachtelijk en ongeslachtelijk.",
    "Koperzeeanemoon. Bijzonder gedrag. Zeeanemonen kunnen door middel van hun voetschijf langzaam voortbewegen. Als ze een keer een plek hebben gevonden die ze qua lichtinval en waterstroming prettig vinden, blijven ze echter vaak lang op dezelfde plek zitten..",
    "Koperzeeanemoon. Wist u dit al over koperzeeanemonen?. In de tot tien centimeter lange tentakels van de koperzeeanemoon zit een beetje netelgif. Zodra de tentakels in aanraking komen met iets eetbaars schieten minuscule harpoentjes met gif uit de huidcellen. Op die manier kunnen kleine prooidiertjes verlamd raken of zelfs gedood worden. \nAnemoonvissen leven graag in symbiose met zeeanemonen. De zeeanemoon herkent door de speciale slijmlaag op deze vissen het dier niet als mogelijk prooidier en dus netelt de zeeanemoon hen niet. Zo kunnen de vissen in een veilige omgeving leven. De anemoonvis verdedigt zijn zeeanemoon ook en blijft vaak de hele tijd heel dichtbij de zeeanemoon. De zeeanemoon kan echter ook zonder anemoonvis prima leven! \nZeeanemonen hebben slechts \u00e9\u00e9n lichaamsopening om voedsel op te nemen en afvalstoffen af te scheiden \u2013 hun mond is dus ook hun poepgat!.",
    "Koperzeeanemoon. Over de voortplanting. Er zijn mannelijke en vrouwelijke koperzeeanemonen, deze geven op gegeven moment hun geslachtscellen in het water af. Als ei en zaadcel elkaar treffen, vormt zich een larfje dat na een tijd in het open water naar de bodem gaat om uit te groeien tot een zeeanemoontje. Daarnaast kunnen koperzeeanemonen zich ook ongeslachtelijk voortplanten. Ze splitsen zich dan in de lengte op en klonen zichzelf op deze manier..",
    "Koperzeeanemoon. E\u00e9n met de natuur. Zonder kleine, symbiotische algjes (\u2018zo\u00f6xanthellen\u2019) in de huid kan de koperzeeanemoon niet overleven. Zoals alle planten vormen deze algjes uit kooldioxide, water en zonlicht voedingsstoffen (koolhydraten). Een deel van deze voedingstoffen staan ze af aan de anemoon waarin ze gehuisvest zijn. Daarnaast zorgen de zo\u00f6xanthellen voor de prachtige kleuren van de koperzeeanemoon..",
    "Koperzeeanemoon. Bloemdieren. In Burgers\u2019 Ocean leven de koperzeeanemonen in het levende koraalrif. Hun favoriete stek is vrij dichtbij het wateroppervlak, waar veel licht in het water valt. De bezoekers moeten dus zeker niet vergeten om ook een beetje omhoog te kijken bij het koraalrifbassin! De koperzeeanemonen planten zich in Burgers\u2019 Ocean door splitsing goed voort. Vanuit hier zijn al ruim 600 koperzeeanemonen naar andere dierentuinen en aquaria verhuisd. Op verschillende plaatsen in het koraalrif staan koperzeeanemonen, deze worden bevolkt door verschillende soorten anemoonvissen. Als zeeanemonen naast elkaar staan, zal een stel anemoonvissen dit hele veld van zeeanemonen voor zich opeisen en geen andere anemoonvis in de buurt toe laten..",
    "Poetsgarnaal. Plek in het dierenrijk. Pacifische poetsgarnalen behoren tot de grote groep van de geleedpotige dieren en daarbinnen behoren ze tot de kreeftachtige dieren. Andere kreeftachtigen in Burgers\u2019 Zoo zijn de wenkkrabben in de Mangrove, andere geleedpotige zijn onder meer de vlinders en de degenkrabben in de Mangrove en de vogelspinnen in de Desert..",
    "Poetsgarnaal. Eigenschappen van de Poetsgarnaal. Verspreiding. koraalriffen van de Rode Zee tot in het Indo-Pacifisch gebied.",
    "Poetsgarnaal. Eigenschappen van de Poetsgarnaal. Grootte. tot 6 cm zonder de lange antennen.",
    "Poetsgarnaal. Eigenschappen van de Poetsgarnaal. Voedsel. schubben en parasieten van vissen, organische afval.",
    "Poetsgarnaal. Bijzonder gedrag. Deze garnalen leven in symbiose met vissen, waarvan ze dode schubben en parasieten van de huid verwijderen en opeten. De garnaaltjes hebben een vast poetsstation op het rif. Als een poetskandidaat nadert, bewegen de garnaaltjes op een kenmerkende wijze heen en weer om hun bereidheid om te poetsen aan te geven..",
    "Poetsgarnaal. Wist u dit al over Pacifische poetsgarnalen?. Garnalen en andere kreeften vervellen gedurende heel hun leven, ook als volwassen dieren. Bij veel insecten, zoals vlinders of kevers is dat niet zo. Als zij geslachtsrijp zijn, vervellen ze niet meer. \nPoetsgarnalen hebben met hun rood-witte strepen zeer opvallende kleuren. Deze kleuren dienen vermoedelijk om het verschil met andere garnalensoorten te verduidelijken. Garnalen zijn namelijk een geliefde prooi en kunnen dus beter camouflagekleuren hebben. Behalve als je een poetsgarnaal bent, dan zien de meeste vissen je liever levend en poetsend dan als hapje! \n\n\nUit de eitjes van poetsgarnalen komen piepkleine larfjes die met het plankton meedrijven. Deze larfjes gaan door veertien verschillende stadia, voordat ze een volwassen poetsgarnaal worden. Dit hele proces duurt een half jaar!.",
    "Poetsgarnaal. Over de voortplanting. Jonge poetsgarnalen beginnen hun leven als mannetje. Maar later worden het hermafrodieten, zij hebben dan dus allemaal zowel mannelijke als vrouwelijke geslachtsorganen en produceren tegelijkertijd zaad en eitjes. Zoals bij veel soorten kreeften en garnalen vindt de paring alleen maar plaats vlak na de vervelling van het vrouwtje. Dan is haar uitwendig skelet nog zacht, later maakt het het harde pantser een paring onmogelijk tot de volgende vervelling..",
    "Poetsgarnaal. E\u00e9n met de natuur. Pacifische poetsgarnalen zijn vooral \u2019s nachts actief. Overdag schuilen ze graag in kieren in het rif waar ook grotere roofvissen zoals murenes zich dan schuilhouden. De murene eet haar poetsers niet op. Zo zijn de garnaaltjes in de buurt van de murene veilig voor mogelijke andere roofdieren..",
    "Poetsgarnaal. Gamba\u2019s. In Burgers\u2019 Ocean leven de poetsgarnalen zowel in het levend koraalrif als ook in het nachtkoraal..",
    "Gevlekte adelaarsrog. Plek in het dierenrijk. De gevlekte adelaarsrog behoort tot de meer dan 400 soorten roggen, hij is dus een kraakbeenvis. Er zijn ongeveer 20 soorten adelaarsroggen die allemaal te herkennen zijn aan de grote, uitgerekte borstvinnen die spits toelopen. De adelaarsroggen danken hun naam aan hun zwemstijl die aan het vliegen van een vogel doet denken..",
    "Gevlekte adelaarsrog. Eigenschappen van de Gevlekte adelaarsrog. Verspreiding. wereldwijd langs de kusten van warme, tropische zee\u00ebn.",
    "Gevlekte adelaarsrog. Eigenschappen van de Gevlekte adelaarsrog. Leefwijze. solitair tot grote groepen.",
    "Gevlekte adelaarsrog. Eigenschappen van de Gevlekte adelaarsrog. Voedsel. schelp- en schaaldieren, kleine vissen.",
    "Gevlekte adelaarsrog. Bijzonder gedrag. Adelaarsroggen liggen niet zoals de meeste andere soorten roggen vooral op de grond of half verstopt onder het zand. Ze zwemmen bijna voortdurend, dag en nacht, gracieus met krachtige vinbewegingen door het open water van de oceanen. Soms zwemmen in de natuur tientallen of zelfs meer dan honderd adelaarsroggen een tijdje met elkaar samen..",
    "Gevlekte adelaarsrog. Wist u dit al over gevlekte adelaarsroggen?. Bij volwassen adelaarsroggen zijn de vrouwtjes een stuk groter dan de mannetjes. Dat is niet vreemd, want het vrouwtje draagt tijdens de dracht de behoorlijk zware jongen met zich mee. Een hoogdrachtig vrouwtje is vrij gemakkelijk te herkennen aan haar bolle buik.\u00a0 \nAdelaarsroggen hebben een enorm lange staart van zo\u2019n twee meter! Deze staart is heel gevoelig. Op aanraking reageert de rog met een bliksemsnelle uitwijkmanoeuvre. De staart werkt dus als een soort voelspriet naar achteren! Dat is extra handig omdat hun ogen juist vooral naar voren zijn gericht. \nAan de bovenkant van de staartbasis bevinden zich enkele gifstekels. Deze gebruikt de rog als verdediging. Ze breken vrij gemakkelijk af, maar groeien weer aan. Het zenuwgif kan net als bij pijlstaartroggen dodelijk zijn als het in de borst wordt ge\u00efnjecteerd. Maar meestal als je geprikt wordt, zal dat in armen of benen zijn en dan is het enkel pijnlijk..",
    "Gevlekte adelaarsrog. Over de voortplanting. Roggen hebben een inwendige bevruchting. De zaadjes van een mannetje moeten dus in het lichaam van een vrouwtje komen om de eieren te bevruchten. Daarvoor gebruikt de mannetjesrog zijn \u2018claspers\u2019, dat zijn aangepaste delen van de buikvinnen die als een penis werken. Elke mannelijke rog heeft twee claspers, maar bij een paring gebruikt hij telkens alleen maar de linker of de rechter, naargelang aan welke kant van hem het vrouwtje zwemt. Adelaarsroggen zijn ovovivipaar, dus de ongeboren jongen ontwikkelen zich in eieren binnen het lichaam van het vrouwtje. Na 8 tot 12 maanden worden de jongen geboren, het vrouwtje brengt dan \u00e9\u00e9n tot vier jongen ter wereld. Een pasgeboren adelaarsrog heeft al een spanwijdte van circa 50 cm en weegt ongeveer 1 tot 3 kg. Het zijn dus behoorlijk grote jongen! Na de bevalling kijkt het vrouwtje verder niet meer om naar haar jongen..",
    "Gevlekte adelaarsrog. E\u00e9n met de natuur. Adelaarsroggen zoeken de bodem af naar krabben en mosselen. Deze kraken ze dan met hun als maalplaten gevormde tanden open. De schalen en schelpen slikken ze niet door, deze onderdelen worden weer uitgespuugd..",
    "Gevlekte adelaarsrog. Gracieuze vissen. De adelaarsroggen zwemmen in het tunnelbassin met een volume van circa 1,6 miljoen liter water. Als vissen van flink formaat die non-stop zwemmen hebben ze een heel groot aquarium nodig. De adelaarsroggen krijgen twee keer per dag voedsel, namelijk inktvis, vis, gamba of mosselen. Ze hebben geleerd om het voedsel van een voertang te pakken op een bepaalde plek in het aquarium. Bij deze plek ligt een plaat dicht onder het wateroppervlak; daardoor kunnen de roggen net als in de natuur het voedsel vanaf de \u2018grond\u2019 eten. De andere vissen in het bassin komen daar niet goed bij en kunnen niet gemakkelijk voedsel afpakken. Door dit individuele voeren met de voertang kunnen de verzorgers exact zien, wie wat heeft gegeten. E\u00e9n dag in de week krijgen ze niets te eten. \u00a0 Burgers\u2019 Ocean was het eerste aquarium van Europa, waar een adelaarsrog is geboren. Dat was in 2009 en inmiddels zagen hier al tientallen adelaarsroggen het levenslicht. Het Europese stamboek voor deze soort \u2013 een soort fokprogramma \u2013 wordt door Burgers\u2019 Zoo beheerd. Ook gebeurt hier belangrijk onderzoek aan de adelaarsroggen. Zo is bijvoorbeeld in de Ocean voor het eerst succesvol DNA uit het puntje van de gifstekels gehaald, om een vaderschapstest te kunnen uitvoeren. Deze tests zijn wel heel belangrijk, als je meerdere volwassen mannetjes in het bassin hebt zwemmen en een fokprogramma wilt managen! In 2014 bleek daarbij trouwens dat \u00e9\u00e9n jonge rog helemaal geen vaderlijk DNA in zich had; hij was door maagdelijke voortplanting ontstaan. Het was de eerste keer dat dit fenomeen bij een rog werd bewezen!.",
    "Oost-Afrikaanse spiesbokken. Plek in het dierenrijk. Spiesbokken behoren tot de grote groep van de evenhoevige herkauwers. Daarbinnen vallen ze onder de holhoornige dieren, te zien aan hun imposante hoorns. Er zijn meer dieren in Burgers\u2019 Safari te zien uit deze diergroep, bijvoorbeeld gnoes en waterbokken. Het meest verwant zijn ze echter aan de basterdgemsbokken..",
    "Oost-Afrikaanse spiesbokken. Eigenschappen van de Oost-Afrikaanse spiesbokken. Voedsel. gras, knollen, bladeren.",
    "Oost-Afrikaanse spiesbokken. Bijzonder gedrag. Niet alleen het DNA-materiaal geeft uitsluitsel over verwantschap van diersoorten onderling, maar ook gedrag. De Oost-Afrikaanse spiesbokken tonen bij het vechtgedrag overeenkomsten met basterdgemsbokken: als ze de hoorns inzetten bij onderlinge gevechten, laten ze zich dikwijls op de polsen van hun voorpoten zakken. Bij het versieren daarentegen tonen ze hetzelfde gedrag als de kleinere gazelles: het mannetje loopt achter het vrouwtje aan en schopt haar met zijn voorpoot tegen haar buik en onderlijf. Als het vrouwtje niet bereid is tot paring, draaien mannetje en vrouwtje cirkels om elkaar..",
    "Oost-Afrikaanse spiesbokken. Wist u dit al over Oost-Afrikaanse spiesbokken?. De Oost-Afrikaanse spiesbok wordt ook wel Oost-Afrikaanse oryx of beisa genoemd. Veel namen, maar allemaal dezelfde soort! \nDe huid bij hals en schouders is extra dik, en daarom komen er ondanks gevechten onderling minder snel ernstige verwondingen voor. \nDe hoorns van zo\u2019n spiesbok zijn ongeveer 80 cm lang. Op de hoorns zie je 15 tot 25 ringen, maar die zeggen niks over de leeftijd van het dier. \nIn de natuur leven Oost-Afrikaanse spiesbokken in vrij losse groepen. Als ze zich verplaatsen, loopt meestal een ervaren vrouwtje voorop en een sterk mannetje vormt de achterhoede..",
    "Oost-Afrikaanse spiesbokken. Over de voortplanting. Voorafgaand aan een bevalling zondert het drachtige vrouwtje zich een beetje af van de groep. Het pasgeboren jong loopt niet met de moeder mee, maar blijft roerloos liggen waar de moeder het achter laat. De moeder zoekt haar jong gedurende de eerste levensfase alleen op om te zogen..",
    "Oost-Afrikaanse spiesbokken. E\u00e9n met de natuur. De Oost-Afrikaanse spiesbok kan uitstekend tegen hitte en droogte. Hij heeft geen open water nodig en kan zijn dorst lessen met het beetje vocht dat in zijn voeding zit. Ook kan hij zijn lichaamstemperatuur van 36,5 graden Celsius laten oplopen tot zo\u2019n 45 graden zonder schadelijke gevolgen. Door een speciaal koelsysteem van de bloedvaten in neusholte en gehemelte houdt de spiesbok dan alleen zijn kwetsbare hersenen koeler..",
    "Oost-Afrikaanse spiesbokken. Oost-Afrikaanse spiesbokken. De Oost-Afrikaanse spiesbokken zijn sinds 2017 in Burgers\u2019 Zoo te bewonderen. Oost-Afrikaanse spiesbokken kunnen een pittig karakter hebben en hebben in dierentuinen de reputatie van vechtersbaasjes. Gelukkig kunnen onze spiesbokken met hun medebewoners op de grote Safarivlakte goed overweg!.",
    "Ellipswaterbok. Plek in het dierenrijk. Ellipswaterbokken zijn evenhoevige hoefdieren die horens dragen. Ze behoren tot de antilopen, waarvan er in Burgers\u2019 Zoo een heel aantal soorten van te zien zijn, zoals bijvoorbeeld de gnoes\u00a0en de basterdgemsbokken in de Safari..",
    "Ellipswaterbok. Eigenschappen van de Ellipswaterbok. Verspreiding. Zuidoost- en Oost-Afrika.",
    "Ellipswaterbok. Eigenschappen van de Ellipswaterbok. Voedsel. gras, bladeren, kruiden.",
    "Ellipswaterbok. Bijzonder gedrag. Waterbokken kunnen niet heel lang zonder water, ze moeten twee keer per dag drinken. Daarom houden ze zich altijd in de buurt van water op. Bij bedreiging vluchten ze tevens graag het water in. Maar in tegenstelling tot andere Afrikaanse antilopen die graag nabij water leven, zoals de sitatoenga\u2019s, eten waterbokken nauwelijks waterplanten..",
    "Ellipswaterbok. Wist u dit al over ellipswaterbokken?. Bij antilopen is het per soort verschillend, of beide geslachten of alleen de mannetjes horens hebben. Alleen mannelijke waterbokken hebben horens, de vrouwtjes moeten het zonder stellen. \nWaterbokken heb je in veel verschillende kleurslagen. Biologen zijn het daarom nog niet over eens, om hoeveel lokale variaties ofwel ondersoorten het gaat. In elk geval worden er twee groepen onderscheden: de defassawaterbokken met een wit achterwerk en de ellipswaterbokken met het typerende witte, ellipsvormige \u00a0lijntje op hun achterste. \nMannetjes waterbokken leven alleen en verdedigen een territorium, of ze leven in vrijgezellengroepen met strenge hi\u00ebrarchie. Vrouwtjes leven in losse groepen, gaan vriendelijk met elkaar om en kennen geen rangorde binnen de groep. \nWaterbokken hebben vrij sterke, muskusachtige lichaamsgeur. Zelfs tseetseevliegen laten een waterbok daarom liever links liggen. Men test nu of nagemaakte waterbok-geur ook vee van boeren beschermt tegen deze insecten die de slaapziekte kunnen overbrengen..",
    "Ellipswaterbok. Over de voortplanting. De jongen van waterbokken zijn typische afleggers. Dat betekent dat ze de eerste weken niet met de moeder meelopen, maar door haar op een veilig plekje worden achtergelaten. De moeder komt dan af en toe langs om te zogen..",
    "Ellipswaterbok. E\u00e9n met de natuur. Zoals ook andere Afrikaanse hoefdieren, zijn waterbokken de prooi van onder meer leeuwen, hyena\u2019s en wilde honden. Als de waterbok op tijd het water in vlucht, zien leeuwen vaak \u2013 maar niet altijd - af van een verdere achtervolging. Maar in het water kunnen wel krokodillen op de loer liggen, dus heel veilig is het daar ook niet!.",
    "Ellipswaterbok. Foksucces bij de waterbokken. In Burgers\u2019 Safari delen de ellipswaterbokken het buitenverblijf met giraffen, neushoorns, zebra\u2019s en meerdere soorten antilopen. Ze zijn niet de sterkste of meest pittige soort in de Safari. Daarom is het belangrijk dat deze diersoort zich bij behoefte ook wel even kan terugtrekken. Dat doen ze dan graag in een stukje van de Safari onder de bomen, dat omcirkeld is door rotsen en stenen. De andere dieren lopen daar niet graag overheen, maar de waterbokken springen er wel overheen of stappen voorzichtig tussen de stenen door. Zo hebben ze als het ware op de grote Safarivlakte hun \u2018priv\u00e9terrein\u2019, waar ze bijvoorbeeld rustig kunnen herkauwen. Alle Safaridieren brengen de nacht op stal door. Omdat de mannetjes geen vaste deel van de groep uitmaken, staan zijn in een apart nachtverblijf. De vrouwelijke waterbokken brengen de nacht samen in \u00e9\u00e9n verblijf door. In 2017 zijn er in Burgers\u2019 Zoo na een aantal jaren zonder nageslacht voor het eerst weer jonge waterbokken geboren..",
    "Rothschildgiraffe. Plek in het dierenrijk. Giraffen zijn evenhoevige herkauwers, net als bijvoorbeeld lierherten, bantengs, gnoes en waterbokken. Er bestaan een aantal variaties giraffen. Biologen zijn het er nog niet over eens, of het om verschillende soorten giraffen gaat, of dat het alleen om lokale variaties van \u00e9\u00e9n en dezelfde soort - dus om ondersoorten - gaat. In Burgers\u2019 Zoo leeft in elk geval de Rothschildgiraffe. Dit is een vrij zeldzame vorm die in de natuur alleen in Kenia en Oeganda voorkomt..",
    "Rothschildgiraffe. Eigenschappen van de Rothschildgiraffe. Verspreiding. savanne van Oeganda en Kenia.",
    "Rothschildgiraffe. Eigenschappen van de Rothschildgiraffe. Gewicht. mannetjes 1600 kg, vrouwtjes 1000 kg.",
    "Rothschildgiraffe. Bijzonder gedrag. Giraffen zijn qua lichaamsbouw helemaal erop aangepast om de bladeren in boomkruinen te kunnen bereiken. De mannetjes zijn 5,5 meter tot 6 meter lang. Zij eten meestal met hun nek helemaal gestrekt. De vrouwtjes zijn wat kleiner. In de natuur eten zij meestal met een wat schuin gehouden nek, wat lager aan de bomen. Zo voorkomen de geslachten concurrentie om voedsel..",
    "Rothschildgiraffe. Wist u dit al over Rothschildgiraffen?. Giraffen communiceren met elkaar met behulp van laagfrequente geluiden die wij mensen niet kunnen horen. \nBiologen begrijpen het sociale systeem van giraffen nog niet helemaal. Zo lijken ze niet in hele hechte groepen te leven. Maar giraffen kunnen uitstekend zien en houden vanuit de hoogte alles heel goed in de gaten. Zelfs al zijn een aantal soortgenoten in het wild wat verder van elkaar verspreid, ze kunnen zich toch als een \u2018groep op afstand\u2019 gedragen. \nGiraffen zijn niet \u2018aanhalerig\u2019. Ze mijden meestal lichaamscontact met soortgenoten en verzorgen elkaars vacht niet, zoals bijvoorbeeld zebra\u2019s\u00a0dat wel doen..",
    "Rothschildgiraffe. Over de voortplanting. Giraffevrouwtjes zijn gedurende hun volwassen leven vaker w\u00e8l dan niet drachtig: een dracht duurt ongeveer 14 maanden. En zo\u2019n drie maanden na de bevalling is een vrouwtje alweer opnieuw dragend! Giraffen bevallen staand. Het jong komt dus met een klap op de grond ter wereld, na een val van zo\u2019n 1,5 meter! Gelukkig draait het jong daarbij instinctief, zodat het niet op het hoofd belandt, maar met de schouder de val breekt!.",
    "Rothschildgiraffe. E\u00e9n met de natuur. Er woedt een eeuwige aanpassingsrace tussen giraffen en hun favoriete voedselplant: acacia\u2019s. Om zich tegen vraat te beschermen, hebben acacia\u2019s lange stekels. Het taaie giraffespeeksel zorgt ervoor dat de giraffe daar weinig hinder van ondervindt. Acacia\u2019s waarschuwen elkaar bij vraat via stoffen in de lucht, zodat de bomen in de buurt op tijd bittere stoffen aan kunnen maken, die de giraffe niet lekker vindt. Om dit te omzeilen, foerageren giraffen tegen de windrichting in van boom naar boom. Elke zet van de \u00e9\u00e9n heeft dus weer een aanpassing van de ander tot gevolg!.",
    "Rothschildgiraffe. Arie met pensioen. In Burgers\u2019 Safari leeft een vrij grote groep Rothschildgiraffen. Zij delen de Safari-vlakte met diverse andere hoefdieren, zoals breedlipneushoorns, waterbokken en Grant zebra\u2019s. Zebra\u2019s kunnen wel eens wat lastig doen tegen jonge hoefdieren van andere soorten. Pasgeboren giraffen staan daarom in Burgers\u2019 Zoo eerst een aantal maanden met hun moeder en andere vrouwtjes met jongen in een apart verblijf. Dit verblijf is ook te zien vanaf het Safari-terras, het bevindt zich aan de linkerkant ervan. Het hoofdvoedsel voor giraffen in Burgers\u2019 Safari is luzernehooi, dat meer eiwitten en bladdeeltjes bevat dan gewoon hooi. De giraffen krijgen dit speciale hooi op hoogte in netten aangeboden. Dat is hun natuurlijke manier van eten, en bovendien kunnen dan de andere hoefdieren niet bij dit speciale hooi komen. De nachten brengen de giraffen door in de stallen, behalve de warme zomernachten. \u2019s Winters, als de ondergrond van de vlakte bevroren is, blijven de giraffen ook overdag binnen in de stallen. Met hun extreem lange poten kunnen ze namelijk niet tegen een gladde ondergrond; het gevaar zou bestaan dat ze uitglijden en hun poot breken. De bezoekers kunnen dan vanuit de Bush een kijkje gaan nemen in de stallen van de giraffen..",
    "Alles leren over de zebra?. Plek in het dierenrijk. Grantzebra\u2019s zijn een ondersoort van de steppezebra\u2019s die alleen in oostelijk Afrika voorkomen. Er zijn meerdere soorten en ondersoorten zebra die \u2013 tenminste voor kenners - allemaal aan hun strepenpatroon herkenbaar zijn. Zebra\u2019s zijn onevenhoevige hoefdieren. Ze zijn familie van ezels en paarden. Hun nauwste familieleden in Burgers\u2019 Zoo zijn de neushoorns..",
    "Alles leren over de zebra?. Bijzonder gedrag. Zebra\u2019s communiceren met allerlei gelaatsuitdrukkingen, de houding van de oren en andere lichaamstaal met elkaar. Zo kunnen ze soortgenoten makkelijk laten zien in welke stemming ze zijn..",
    "Alles leren over de zebra?. Wist u dit al over Grantzebra\u2019s?. Grantzebra\u2019s brengen een hard geluid voort, dat moeilijk te beschrijven is. Het lijkt nog iets meer op het balken van een ezel dan op het hinniken van een paard. \nZebra\u2019s zijn echte vluchtdieren. Als zodanig gaan ze niet als hele groep uitgebreid liggen slapen. Ze rusten vooral staand, op die manier kunnen ze altijd snel wegrennen als er gevaar dreigt. Als ze echt slapen, liggen ze wel op de grond. Voor de veiligheid doen de groepsleden dit nooit allemaal tegelijkertijd. \nOver de reden van de fraaie strepen van de zebra\u2019s zijn er allerlei theorie\u00ebn: vijanden zoals leeuwen verwarren, thermoregulatie, individuele herkenning, niet herkenbaar zijn voor tse tse vliegen\u2026 Het is ook goed mogelijk dat een combinatie van deze mogelijkheden van toepassing is!.",
    "Alles leren over de zebra?. Over de voortplanting. Zebraveulens zijn al vrij groot en zeer goed ontwikkeld bij de geboorte. Ze kunnen snel met de moeder mee lopen. De eerste tijd zijn de veulens meer bruin-wit dan zwart-wit. Na een paar dagen herkent het jong zijn moeder zowel aan haar stem, haar geur als ook aan haar individueel strepenpatroon..",
    "Alles leren over de zebra?. E\u00e9n met de natuur. Grantzebra\u2019s, Thomson gazelles en witbaardgnoes trekken elk jaar grote afstanden tussen Masai Mara en Serengeti Nationaal Park. Altijd op zoek naar jong gras dat na de regens groeit, leggen ze daarbij jaarlijks zo\u2019n 3000 km per jaar af. De zebra\u2019s zijn daarbij degenen die meestal het voortouw nemen. Zij knabbelen namelijk met hun scherpe voortanden de puntjes van het gras af. Daarna eten de Thomson gazelles en de gnoes de onderste gedeeltes van het gras op..",
    "Alles leren over de zebra?. Een streepje voor: zuivere zebra\u2019s. In Burgers\u2019 Safari leven altijd tussen 20 en 30 Grantzebra\u2019s. Wie goed observeert, zal snel opmerken dat dit feitelijk niet \u00e9\u00e9n groep is. Grantzebra\u2019s leven namelijk in kleine harems, waarbij telkens een hengst en een ranghoge merrie de leiding hebben. In de Safari leven meerdere van deze harems. De weidse Safari kunnen deze harems prima allemaal met elkaar delen. \u2019s Avonds, als de dieren op stal gaan, betrekt echter elke harem zijn eigen stal. De dieren \u2019s avonds naar binnen halen is voor de verzorgers\u00a0 over het algemeen geen al te moeilijke taak. De hoefdieren kennen de routine en ze weten goed dat in het nachtverblijf wat voederbrokken wachten. Om de zebra\u2019s uit elkaar te kunnen houden, hebben de verzorgers aan elke staldeur een foto-overzicht van de zebra\u2019s hangen die deze stal bewonen. Met een foto van rechts, eentje van links en een portie geduld en observatievermogen kan de verzorger zo nooit de mist ingaan. De Grantzebra\u2019s zijn qua karakter zeer extravert en ondernemend. Ze zijn bepaald geen tamme lieverdjes en kunnen hun medebewoners over het algemeen behoorlijk respect afdwingen. Of er nu een jonge neushoorn voor het eerst op de Safari-vlakte loopt, of dat er een nieuwe basterdgemsbok is gearriveerd\u2026 De zebra\u2019s stellen zich altijd nieuwsgierig op en testen zelfs graag uit of de nieuwe medebewoner wel tegen een schop kan..",
    "Oostelijke witbaardgnoe. Plek in het dierenrijk. Gnoes zijn evenhoevige hoefdieren die horens dragen. Ze behoren tot de antilopen, waarvan er in Burgers\u2019 Zoo behoorlijk wat soorten van te zien zijn, zoals bijvoorbeeld de waterbokken, de spiesbokken en de\u00a0basterdgemsbokken in de Safari..",
    "Oostelijke witbaardgnoe. Eigenschappen van de Oostelijke witbaardgnoe. Verspreiding. savanne van Oost-Afrika.",
    "Oostelijke witbaardgnoe. Eigenschappen van de Oostelijke witbaardgnoe. Gewicht. mannetjes 250 kg, vrouwtjes 200 kg.",
    "Oostelijke witbaardgnoe. Bijzonder gedrag. Gnoes staan erom bekend, dat ze met honderdduizenden jaarlijks trektochten ondernemen door de Masai Mara en de Serengeti. Echter, hoe gnoes leven, hangt erg af in welk gebied ze exact leven. De gnoes die migreren leven in de natuur westelijker dan de ondersoort die in Burgers\u2019 Zoo voorkomt. De oostelijke witbaardgnoe kent geen migratie, hij is honkvast..",
    "Oostelijke witbaardgnoe. Wist u dit al over Oostelijke witbaardgnoes?. Bij antilopen is het per soort verschillend, of beide geslachten of alleen de mannetjes horens hebben. Bij gnoes hebben mannetjes en vrouwtjes horens, maar die van de mannetjes zijn wat groter. \nDe gnoekalveren volgen de eerste twee dagen alles wat beweegt. De moeder moet dus goed opletten dat haar jong haar blijft volgen en niet per ongeluk een andere gnoe of zelfs een roofdier. Na die twee dagen weet het jong precies, wie de moeder is. \nEen rivier oversteken is voor gnoes best gevaarlijk! Op de grote trek moeten de gnoes ook de Mara-rivier oversteken. Daar liggen heel veel krokodillen te wachten, totdat ze een lekkere gnoe praktisch voor de neus hebben lopen. Smullen voor de krokodillen, maar lastig voor de gnoes! \nGnoes danken hun naam aan het contactgeluidje onderling, dat ze heel vaak laten horen. De Engelse naam \u2018wildebeest\u2019 komt uit het Afrikaans en heeft te maken met het pittige karakter van deze dieren..",
    "Oostelijke witbaardgnoe. Over de voortplanting. Gnoes paren in de natuur aan het einde van het regenseizoen, als de dieren in topconditie zijn. De jongen worden allemaal binnen drie weken geboren. Hierdoor hebben ze een betere kans om te overleven. Roofdieren kunnen namelijk niet in zo'n korte tijd alle pasgeboren kalfjes opeten. De jongen worden in de groep geboren en kunnen al na een paar minuten lopen..",
    "Oostelijke witbaardgnoe. E\u00e9n met de natuur. Blauwe gnoes lusten kort, tot 10 cm hoog gras. Als er genoeg regen valt, kan het gras dat ze hebben afgegraasd weer snel aangroeien. De gnoes hebben dan telkens genoeg te eten in de buurt. Bij droogte groeit het gras niet zo snel en dan trekken de gnoes weg. Het liefst drinken ze dagelijks water, maar ze kunnen als het moet ook wel een paar dagen zonder water..",
    "Oostelijke witbaardgnoe. De grote wisseltruc. In Burgers\u2019 Safari delen de witbaardgnoes het buitenverblijf met giraffen, neushoorns, zebra\u2019s en meerdere soorten antilopen. Alle Safaridieren brengen de nacht op stal door. Dan heeft iedere soort haar eigen nachtverblijf. Omdat de gnoekudde van Burgers\u2019 Zoo aardig groot is, hebben ze een binnenverblijf bestaande uit meerdere gedeeltes. Zo kunnen ze ook een keertje uit elkaars zicht gaan, als ze daar behoefte aan hebben. Gnoemannetjes zijn bijzonder territoriaal. Zelfs de grote Safarivlakte is niet groot genoeg voor het vreedzaam samenleven van twee volwassen mannetjes gnoes. Als er in Burgers\u2019 Zoo eens tijdelijk twee volwassen mannetjes zijn, dan huisvesten we deze heethoofden apart van elkaar, omdat er anders ernstige gevechten zouden kunnen ontstaan. Het dieet van de gnoes bestaat vooral uit hooi. Als ze \u2019s avonds naar de stal gaan, krijgen ze ook nog brokken. Deze lekkernij werkt onder andere als beloning voor het naar binnen komen. Het geboorteseizoen van de gnoes valt in Burgers\u2019 Zoo in de zomer. Meestal worden de jongen in juli geboren. Ze zijn dan wel meteen te zien voor publiek, maar de gnoes verblijven dan wel eerst een paar weken in een eigen stuk van de Safari. Pas als de jongen wat zijn aangesterkt kunnen ze de pittige zebra\u2019s ontmoeten..",
    "Leeuw. Plek in het dierenrijk. Leeuwen zijn grote katachtigen, net als tijgers en panters\u00a0die ook in Burgers\u2019 Zoo leven. Bijna alle leeuwen komen voor in Afrika. Maar er is ook een ondersoort, de Aziatische leeuw, die in een klein stukje van India leeft..",
    "Leeuw. Eigenschappen van de Leeuw. Gewicht. mannetjes 190 kg, vrouwtjes 130 kg.",
    "Leeuw. Eigenschappen van de Leeuw. Voedsel. zebra's, buffels, gnoes en andere hoefdieren.",
    "Leeuw. Bijzonder gedrag. Leeuwen leven als enige katachtige in grotere, vaste groepen. Dit maakt het leeuwen mogelijk om op prooidieren te jagen die voor bijvoorbeeld cheeta\u2019s of luipaarden te groot zijn, zoals op volwassen zebra\u2019s of buffels. De jacht is voornamelijk de taak van de vrouwtjes in de groep. Maar de mannetjes mogen als eerste eten!.",
    "Leeuw. Wist u dit al over leeuwen?. Jonge leeuwen hebben de eerste paar maanden een bruingevlekte vacht.\n \n\nLeeuwen slapen en rusten vele uren per dag. Als ze met succes gejaagd hebben, buiken ze een paar dagen uit en doen ze extra rustig aan. Hoefdieren die een rustende troep leeuwen zien, lijken te weten dat de leeuwen nu geen gevaar zijn en reageren kalm.\n \n\nHet liedje \u2018In the jungle the lion sleeps tonight\u2019 is niet op biologische feiten gebaseerd. Leeuwen leven in open graslanden en bossavannes, maar komen niet voor in de jungle.\n \n\nLeeuwen zijn opportunisten die waar het kan hun kans grijpen. Zo pakken ze graag de prooi af van de zwakkere cheeta\u2019s of van hyena\u2019s..",
    "Leeuw. E\u00e9n met de natuur. Vaak specialiseren leeuwen zich binnen een bepaald gebied tijdelijk op \u00e9\u00e9n type prooidier. Zolang deze prooidiersoort heel veel voorkomt, jagen ze bijna uitsluitend op deze soort. Als de prooidierpopulatie echter afneemt, leggen ze zich weer voor een tijdje op een andere soort toe. Op die manier zullen leeuwen nooit een prooidiersoort doen uitsterven..",
    "Leeuw. Het eerste safaripark van het Europese vasteland bestaat 50 jaar!. Burgers\u2019 Zoo heeft een rijke traditie in de huisvesting en de fok van leeuwen. Zo werd in 1963 een leeuwen-zevenling geboren, een grote zeldzaamheid. Al eind jaren \u201960 heeft hier de duizendste leeuw het levenslicht gezien! 1968 werd bovendien in Arnhem het eerste Safaripark op het Europese vasteland geopend. Hier konden mensen in auto\u2019s tussen de leeuwen rijden, een grote vernieuwing! Maar na een aantal jaren werd de Safari\u00a0veranderd in een wandelsafari. Nu kunnen de bezoekers de leeuwengroep vanuit een observatiehut goed bekijken. Uiteraard betreden de dierverzorgers het leeuwenverblijf nooit zomaar. Als er in het leeuwenverblijf werkzaamheden plaatsvinden, moeten de dieren eerst opgesloten worden in separatieverblijven. Soms rijden de verzorgers het verblijf ook in met een landrover. De leeuwen worden drie keer per week gevoerd. Ook in de natuur lukt het leeuwen namelijk niet om elke dag een prooi te vangen, dus door ze ook te laten vasten, bootsen we de natuur na. De leeuwen in de Safari krijgen grote stukken rundvlees of paardenvlees te eten..",
    "Cheeta. Plek in het dierenrijk. Cheeta\u2019s zijn katachtigen. Vroeger werden ze tot de grote katten gerekend, samen met bijvoorbeeld de leeuw \u00a0en de panter die ook in Koninklijke Burgers\u2019 Zoo te zien zijn. Maar omdat ze toch veel afwijkende eigenschappen hebben en omdat ook DNA-onderzoek in die richting wijst, worden ze tegenwoordig in een aparte groep ingedeeld..",
    "Cheeta. Eigenschappen van de Cheeta. Leefwijze. solitair, volwassen broers trekken vaak met elkaar op.",
    "Cheeta. Eigenschappen van de Cheeta. Leeftijd. in het wild zo\u2019n 14 jaar, in dierentuinen tot 20 jaar.",
    "Cheeta. Eigenschappen van de Cheeta. Voedsel. kleinere antilopen, hazen, vogels.",
    "Cheeta. Bijzonder gedrag. Cheeta\u2019s zijn de snelste zoogdieren. In een korte sprint kunnen ze topsnelheden tot 115 kilometer per uur bereiken. Dit houden ze echter maar voor een paar honderd meter vol, daarna moeten ze weer uitrusten en op adem komen. Cheeta\u2019s rennen dan ook niet voor hun plezier, maar alleen maar als het nodig is: tijdens de jacht..",
    "Cheeta. Wist u dit al over cheeta\u2019s?. Jonge cheeta\u2019s groeien best hard, maar ook al zijn ze al bijna zo groot als hun moeder, dan zijn ze nog steeds een tijd lang te herkennen aan de lange, lichtbruine \u2018welpjesharen\u2019 in hun nek. \nVolwassen cheeta\u2019s kunnen hun klauwen niet intrekken. De klauwen worden daardoor stomp als bij een hond. De vrij lange klauwen werken als de noppen van een voetbalschoen bij het accelereren. Door deze stompe klauwen kunnen cheeta\u2019s veel slechter klimmen dan andere katten. \nVroeger werden jonge cheeta\u2019s getemd en als jachthulp gebruikt door vorsten en andere rijke mensen. Daaraan danken ze hun tweede naam: jachtluipaard..",
    "Cheeta. Voortplanting. In de natuur zijn vrouwtjes cheeta\u2019s vrij territoriaal, de mannetjes leiden een meer zwervend bestaan, waarbij broers vaak jarenlang met elkaar optrekken. De roep van vreemde mannelijke cheeta\u2019s in hun territorium wekt de eisprong van het vrouwtje op. Cheetawelpen worden blind en vrij hulpeloos geboren, op een beschutte plek. Cheetawelpjes hebben veel vijanden; ze worden bijvoorbeeld aangevallen door leeuwen en hyena\u2019s..",
    "Cheeta. E\u00e9n met de natuur. Omdat het lichaam van cheeta\u2019s helemaal op het bereiken van topsnelheid is gebouwd, hebben ze vergeleken met andere grotere katachtigen minder lichaamsmassa en kracht. Daarom jagen cheeta\u2019s op veel kleinere prooidieren dan leeuwen of luipaarden doen. De favoriete prooien van cheeta\u2019s zijn Thomson gazelles en hazen..",
    "Cheeta. Tjirpende katten. Het vrij ingewikkelde sociale systeem van cheeta\u2019s zorgde ervoor dat de fok \u00a0in dierentuinen lange tijd een grote uitdaging was. Als kat en kater namelijk elkaar van jongs af aan kennen en altijd in \u00e9\u00e9n verblijf worden gehuisvest, komt van voortplanting namelijk veelal niet veel terecht. Sinds hiermee rekening wordt gehouden, worden er vaker cheeta\u2019s in dierentuinen geboren. Ook in Burgers\u2019 Safari zijn er meerdere verblijven voor de cheeta\u2019s, zodat de dieren apart van elkaar en dan weer tijdelijk bij elkaar gehuisvest kunnen worden. De bezoekers zien hiervan het grootste verblijf, de overige verblijven en de kraamverblijven bevinden zich achter de schermen. Als de cheeta\u2019s liggen te zonnen in hun verblijf of rusten is het soms niet al te gemakkelijk om ze te spotten. Hun mooie vacht is namelijk een prima camouflage..",
    "Saguaro cactus | Burgers' Zoo in Arnhem. Uiterlijke kenmerken. De saguaro is een van de bekendste cactussen; hij is het prototype cactus in westerns of in stripverhalen zoals Lucky Luke: meters hoog, zuilvormig en met zijtakken als armen. Zo\u2019n saguaro cactus wordt vaak meer dan 10 meter hoog en meer dan een ton zwaar..",
    "Saguaro cactus | Burgers' Zoo in Arnhem. Eigenschappen van de Saguaro cactus. Plantenfamilie. cactussen (Cactaceae).",
    "Saguaro cactus | Burgers' Zoo in Arnhem. Eigenschappen van de Saguaro cactus. Oorspronkelijke verspreiding. Zuidwesten van de Verenigde Staten en delen van Mexico.",
    "Saguaro cactus | Burgers' Zoo in Arnhem. Bijzondere aanpassing aan de leefomgeving. Als cactus kan de saguaro uiteraard goed tegen droogte. Als het in de Amerikaanse woestijn een keertje regent, slaat hij enorm veel water op. Na de regentijd staat hij helemaal strak van de watervoorraad; hij bestaat dan voor 94% uit water. Hoe langer geen regen valt, des te \u2018slanker\u2019 hij er weer uit ziet. Ook de ribben treden weer duidelijker naar voren..",
    "Saguaro cactus | Burgers' Zoo in Arnhem. Wist u dit al over de Saguaro cactus?. Tot zijn zeventigste levensjaar is de saguaro altijd onvertakt. Aan het feit of hij wel of geen \u2018armen\u2019 heeft, kan men dus de leeftijd van de plant inschatten. \nTwee spechtsoorten broeden praktisch uitsluitend in holen die ze in deze cactussen hakken. \nDe jonge cactuszaailingen zijn erg gevoelig en hebben een vrij natte zomer nodig. Waarschijnlijk komt in de meeste jaren geen enkele saguaro op, en lukt de vermeerdering dus slechts eens in de zoveel jaar..",
    "Saguaro cactus | Burgers' Zoo in Arnhem. Plant-dier-relatie. De saguaro\u2019s bloeien in de lente. Met nectar lokt de saguaro cactus vleermuizen en vogels zoals de witvleugelduif aan, en ook bijen en nachtvlinders bestuiven deze cactus. De nectarliefhebbers moeten snel zijn, want elke bloem gaat tussen 22 uur en middernacht open, en sluit de namiddag van de daaropvolgende dag alweer..",
    "Saguaro cactus | Burgers' Zoo in Arnhem. Gebruik door de mens. De oorspronkelijke bevolking van Amerika at graag van de saguaro-vruchten; rauw of gekookt, als jam of siroop. Van de pitjes maakte men bloem. Van gefermenteerde siroop werd zelfs saguaro-wijn gemaakt, die een rol speelde bij een ceremonie waarbij om zomerregen werd verzocht. Vandaag de dag wordt de cactus nauwelijks meer gebruikt..",
    "Saguaro cactus | Burgers' Zoo in Arnhem. Bedreiging & bescherming. Deze cactussoort heeft slechts een klein verspreidingsgebied in de woestijnen van de VS en Mexico. Maar daar komt hij veel voor; schattingen over het aantal individuens lopen uiteen tussen 20 miljoen en 2 miljard stuks. De soort geldt dus als niet bedreigd, maar is door zijn uniciteit wel lokaal beschermd..",
    "Saguaro cactus | Burgers' Zoo in Arnhem. De saguaro\u2019s in Burgers\u2019 Desert. Burgers\u2019 Zoo mocht bij de bouw van de Desert in de jaren 90 een aantal van deze bijzondere cactussen uit Amerika importeren. Saguaros hebben een heel ondiep wortelstelsel, daarom hebben de meeste van onze zuilcactussen voor de zekerheid een extra steuntje. Rond april en mei zijn regelmatig saguaro\u2019s in bloei te zien en we hebben ook al vruchten en zaden gehad. In het jaar 2018 is er voor het eerst sinds de jaren 90 een cactus gaan vertakken. Waar en hoeveel zijarmen een saguaro aanmaakt, is daarbij helemaal onvoorspelbaar..",
    "Ocotillo | Burgers' Zoo in Arnhem. Uiterlijke kenmerken. Door zijn groeivorm kan deze plant met geen enkele andere worden verward. De ocotillo heeft een dermate korte stam, dat die bijna niet te zien is. Op grondhoogte vertakt hij al, waarbij de takken samen een de contour van een omgedraaide tipi vormen. Naast deze hoofdvertakking komen vaak geen of hooguit heel weinig zijvertakkingen meer voor. En deze ocotillo kan aanzienlijk groot worden, tot tien meter hoog!.",
    "Ocotillo | Burgers' Zoo in Arnhem. Eigenschappen van de Ocotillo. Plantenfamilie. Ocotillo-achtige (Fouquieriaceae).",
    "Ocotillo | Burgers' Zoo in Arnhem. Eigenschappen van de Ocotillo. Oorspronkelijke verspreiding. woestijnen in het zuidwesten van de Verenigde staten en Mexico.",
    "Ocotillo | Burgers' Zoo in Arnhem. Eigenschappen van de Ocotillo. Tegenwoordige verspreiding. alleen in zijn oorspronkelijk verspreidingsgebied.",
    "Ocotillo | Burgers' Zoo in Arnhem. Bijzondere aanpassing aan de leefomgeving. Als aanpassing aan de droogte kan de ocotillo zijn blad laten vallen om extra verdamping via het blad te voorkomen. De bladloze plant ziet er dan grijs en doods uit. Na een buitje kan hij binnen anderhalf tot drie dagen nieuw blad aanmaken. De ocotillo kan tot acht keer per jaar zijn blad verliezen en weer nieuwe bladeren groeien!.",
    "Ocotillo | Burgers' Zoo in Arnhem. Wist u dit al over de ocotillo?. De meeste plantenfamilies zijn heel groot en omvatten honderden zo niet duizenden leden. Ocotillo\u2019s zijn echter z\u00f3 anders dan andere planten, dat de elf soorten door botanici in een heel eigen groep worden geplaatst. \nHet is mogelijk om een ocotillotak af te snijden, in de grond te steken en zo een nieuwe ocotillo te laten groeien. Op deze manier zijn vroeger levende hekken van stekelige ocotillo\u2019s rondom tuinen aangelegd. Ook in Burgers\u2019 Desert stond bij opening zo\u2019n hekje van op het eerste gezicht dode takken, maar ook hier zijn ze op een aantal plaatsen uitgelopen! \nDe Spaans-Amerikaanse naam \u2018ocotillo\u2019 betekent \u2018kleine sparren-fakkel\u2019, en hoewel een ocotillo beslist geen spar is, past de naam wel: als hij zijn vlammend rode bloemen aan de uiteindes heeft, lijken de takken wel op fakkels!.",
    "Ocotillo | Burgers' Zoo in Arnhem. Plant-dier-relatie. De ocotillo kan bloemen aanmaken als hij bladeren draagt, maar in droge jaren bloeit hij terwijl de takken helemaal kaal zijn. Door deze \u2018 betrouwbaarheid\u2019 zijn ocotillos belangrijke voedselbronnen voor bijvoorbeeld kolibries tijdens hun trektocht. Ook andere vogels, zoals roodmussen, komen graag op de nectar af..",
    "Ocotillo | Burgers' Zoo in Arnhem. Gebruik door de mens. De oorspronkelijke bevolking gebruikte deze plant op meerdere manieren, onder meer at men de zeer eiwitrijke zaden, maakte een verfrissend drankje van de bloesems en uit de wortels werden verfstoffen gewonnen..",
    "Ocotillo | Burgers' Zoo in Arnhem. Bedreiging & bescherming. De \u2018gewone\u2019 ocotillo komt vrij veel voor in zijn verspreidingsgebied. Al hebben de experts van het IUCN deze soort nog niet beoordeeld, hij is vermoedelijk niet bedreigd. Maar binnen zijn kleine plantenfamilie is de meerderheid van de soorten wel degelijk met uitsterven bedreigd..",
    "Ocotillo | Burgers' Zoo in Arnhem. De ocotillo\u2019s in Burgers\u2019 Desert. Tegenover het verblijf van de dikhoornschapen vindt u een aantal ocotillo\u2019s. Wel of niet in blad, dat is dus lastig te voorspellen en puur afhankelijk of de plantenverzorgers de ocotillo\u2019s wat water hebben gegeven, of al een tijd lang niet. De bloei vindt over het algemeen in de latere lente plaats. Het is de moeite om deze stekelige plant eens goed van dichtbij te bekijken: de stekels zijn de verhoute bladstelen van de bladeren die de plant ooit eerder heeft laten vallen. In de oksels van deze stekels groeien dan weer kleinere blaadjes, de zogenoemde \u2018secundaire bladeren\u2019; deze krijgen geen verhoute steel..",
    "Amerikaanse agave. Uiterlijke kenmerken. Zoals bij alle 200 soorten agaven groeien de bladeren in een rozet. Ze zijn taai en vezelig en hebben succulente kenmerken; ze kunnen dus water opslaan. Bij de meeste agaven heeft ook deze soort aan de bladranden stekels die vraat tegen moeten gaan..",
    "Amerikaanse agave. Eigenschappen van de Amerikaanse agave. Plantenfamilie. aspergefamilie (Asparagaceae).",
    "Amerikaanse agave. Eigenschappen van de Amerikaanse agave. Oorspronkelijke verspreiding. droge, warme gebieden in de Verenigde Staten en Mexico.",
    "Amerikaanse agave. Eigenschappen van de Amerikaanse agave. Tegenwoordige verspreiding. wereldwijd in droge streken.",
    "Amerikaanse agave. Bijzondere aanpassing aan de leefomgeving. Het blad van agaven heeft een waslaag over zich heen, als bescherming voor uitdroging. Ook is de kleur van het blad vaak zilver of grijs-blauw, wat zonlicht beter reflecteert dan een diepgroen..",
    "Amerikaanse agave. Wist u dit al over de Amerikaanse agave?. Een Nederlandse naam voor de Agave americana is \u2018honderdjarige alo\u00eb\u2019. Maar die naam is zeer misleidend, omdat het g\u00e9\u00e9n alo\u00eb is. Alo\u00eb\u2019s groeien ook rozetvormig en houden van een droog habitat, maar ze komen niet voor in Amerika. \nDat \u2018honderdjarig\u2019 in de naam slaat op de bewering dat deze planten pas na honderd jaar zouden bloeien. Hoewel het inderdaad decennialang kan duren voordat de plant geslachtsrijp is, is honderd jaar echter zeer overdreven..",
    "Amerikaanse agave. Plant-dier-relatie. Alle agaven hebben een zeer opvallende bloeiwijze. De rozetten groeien weliswaar direct op de grond, maar de planten maken een enorm lange bloemsteel aan. De bloesems bevinden zich dus vaak meerdere meters in de lucht! Als de soort, zoals de Amerikaanse agave, de bloemen vrij sterk ge\u00ebxponeerd heeft, zet ze in op vleermuizen als bestuivers. Agaven die de bloemetjes direct aan de bloemsteel hebben zitten, richten zich meer op nachtvlinders en bijen..",
    "Amerikaanse agave. Gebruik door de mens. Agaven waren voor de oorspronkelijke bevolking van Noord-Amerika een soort all-in-one-plant. Zowel bladeren, bloemen als zaden zijn eetbaar. En de jonge bloemstengels werden geroosterd en als delicatesse beschouwd. De vezels in de oudere bladeren van agaven zijn ook op velerlei manieren nuttig voor de mens: men maakte er bezems van, vlocht schoenen, maakte valstrikken en gebruikte ze voor bogen. Ook vandaag de dag gebruiken we wel eens agavenvezels, en dan wel onder de naam \u2018sisal\u2019..",
    "Amerikaanse agave. Bedreiging & bescherming. Terwijl sommige soorten agaven en nauw verwante yucca\u2019s zeldzaam zijn, is de Amerikaanse agave wijd verspreid en komt talrijk voor..",
    "Amerikaanse agave. De Amerikaanse agave in Burgers\u2019 Desert. De agaven zijn in Burgers\u2019 Desert niet over het hoofd te zien. Er zijn tal van soorten, met beide types bloeiwijze: die voor vleermuizen en die voor insecten. Van de late lente tot begin van de herfst zijn er altijd wel bloeiende agaven te bewonderen. De Amerikaanse agave is \u00e9\u00e9n van de grotere soorten..",
    "Palo verde. Palo verde. De Palo verde is een grote struik, maar kan ook een kleine boom worden van vijf tot maximaal twaalf meter hoog. Wat meteen opvalt, is dat deze plant een groene bast heeft op stam en takken. De blaadjes zijn zeer klein en vallen snel af tijdens lange droge perioden, dus het is mooi meegenomen dat de groene takken en stam van de Palo verde bladgroenkorrels bevatten en dus mee kunnen helpen met de fotosynthese. Als de plant bloeit, bloeit hij overdadig en knalgeel. Je ziet dan bijna het groen van de takken niet meer. Als de bloemen bestoven zijn, dan ontstaan (kenmerkend voor de vlinderbloemigen, waartoe ook de erwt behoort) peultjes met meerdere zaden erin..",
    "Palo verde. Eigenschappen van de Palo verde. Plantenfamilie. Vlinderbloemigenfamilie (Fabaceae).",
    "Palo verde. Eigenschappen van de Palo verde. Oorspronkelijke verspreiding. Arizona, Californi\u00eb, Nevada, het noorden van Mexico.",
    "Palo verde. Eigenschappen van de Palo verde. Tegenwoordige verspreiding. Arizona, Californi\u00eb, Nevada, het noorden van Mexico.",
    "Palo verde. Bijzondere aanpassing aan de leefomgeving. De Palo Verde wortelt vrij diep. Zo kan hij goed het grondwater bereiken \u00e9n het zorgt ervoor dat hij stevig staat. Hij heeft namelijk een voorkeur voor de relatief vochtige plekken in woestijngebieden, zoals rivierbeddingen die opgedroogd zijn. Maar als hevige regenbuien (ja, die vinden af en toe plaats in de woestijn!) die droge beddingen weer in flinke rivieren veranderen, is het wel handig dat de Palo verde stevig geworteld is..",
    "Palo verde. Wist u dat?. Palo verde betekent \u2018groene stok\u2019 in het Spaans en dat slaat op de kenmerkende groene bast op stam en takken. Dat kunnen namelijk lang niet alle bomen, fotosynthetiseren met hun takken! \nDe bomen kunnen oud worden! Honderd jaar oud is geen uitzondering en er zijn zelfs exemplaren bekend van zo\u2019n vier eeuwen oud. \nDe Palo verde heeft ook een spirituele betekenis. Het gebruik van de bloemetjes (je kunt ze immers eten en er een soort thee van zetten) zou de gebruiker in staat stellen om andere emotionele perspectieven te zien, waardoor je meer compassie kunt krijgen voor andere mensen. Handig!.",
    "Palo verde. Plant-dier-relatie. Insecten, met name solitaire bijen, zijn de bestuivers van deze plant. Hij trekt daarnaast ook vliegen aan en kevers ter bestuiving van zijn bloeiwijzen. Verder leeft de \u2018Palo verde kever\u2019 (Derobrachus hovorei) van de plant, maar dan vooral omdat hij dode stukken hout opeet. Kleine knaagdieren en vogels eten graag de peulen van de Palo verde, maar die peulen zijn vrij moeilijk open te krijgen, dus niet alle vogels slagen daar in. Ook interessant is dat diverse soorten gravende bijen nectar en stuifmeel van de plant gebruiken in hun ondergrondse nesten..",
    "Palo verde. Gebruik door de mens. Juist omdat de Palo verde zo diep en stevig wortelt, wordt hij soms gebruikt als hulpmiddel bij het tegengaan van erosie. De wortels houden de grond waarop hij staat mooi vast, waardoor de grond minder snel wegspoelt. Daarnaast kun je (ook als mens!) de erwten van de boom eten en je eet ze dan net als \u2018gewone\u2019 erwten. Ook de bloemen kun je eten, zowel vers als gekookt. Het hout werd en wordt gebruikt door diverse native American stammen om houtsnijwerk van te maken. Ook wordt de Palo verde medicinale en spirituele eigenschappen toegeschreven..",
    "Palo verde. Bedreiging & bescherming. De Palo verde is niet bedreigd op het moment, de situatie van de populatie is door de IUCN gecategoriseerd als \u2018minste zorg\u2019 behoevend. De populatie is stabiel, dus neemt op het moment niet drastisch af. Het laatste moment dat de IUCN de populatie onder de loep heeft genomen was in 2019..",
    "Palo verde. De Palo verde in Burgers\u2019 Desert. Er staan meerdere Palo verdes in de Desert. Een mooi exemplaar is een boompje van twee \u00e0 drie meter hoog dat je kunt zien vanaf het pad ter hoogte van de T-rex-schedel. Je loopt vanaf de schedel in de richting van het midden van de hal (wel op het pad blijven, natuurlijk) en vlak voordat je links de tunnel in gaat, kijk je over de rotsen heen rechtdoor. Daar staat een mooi exemplaar, met flinke takken en een mooie kroon..",
    "Schoonmoedersstoel. Schoonmoedersstoel. Dit is een bolvormige cactus met grijsgroene ribben en gele stekels langs de ribben. Hij groeit langzaam, maar kan wel een eeuw oud worden en een doorsnede van 80 centimeter bereiken. Langs het bolvormige lichaam lopen tussen de 21 en 37 verticale harde ribben. Dat zorgt ervoor dat de bol zijn stevigheid behoudt. Daarnaast is het ook handig bij het vasthouden van water na een flinke regenval; door alle ribben kan hij, wanneer hij uitdijt als een soort harmonica, zich een stuk groter maken. \u00c9n dus meer water in zijn lichaam opslaan! Op het bovenste deel van de cactus bevinden zich geen stekels, maar een soort haar of pluis. Dit zorgt ervoor dat de zon niet direct bij het meest kwetsbare deel van de cactus kan komen. Het is dus een soort zonneschermpje. Als de schoonmoedersstoel bloeit, meestal na een jaar of twintig, bloeit hij geel of roodgeel met meerdere bloemen aan de bovenzijde van de plant..",
    "Schoonmoedersstoel. Eigenschappen van de Schoonmoedersstoel. Plantenfamilie. Cactussen (Cactaceae).",
    "Schoonmoedersstoel. Bijzondere aanpassing aan de leefomgeving. Net als andere cactussen, kan ook de schoonmoedersstoel zoals gezegd veel water opslaan in zijn vlezige bol. Hierdoor kan hij goed tegen langere droge periodes. En hij heeft stekels die zo hard zijn als kattennagels, dus het is voor vogels en andere dieren die de cactus willen aanknagen vrij moeilijk om bij het sappige lichaam te komen. Er groeit op de ribben telkens een drietal stekels naar buiten, die alle drie een andere kant op groeien en zo een flinke oppervlakte met stekels bedekken. Een schoonmoedersstoel kan zich zo goed verdedigen tegen hongerige dieren. Deze cactussoort heeft geen moeite met extreme omstandigheden, zoals hitte of juist de koude woestijnnachten. Vroeger groeide hij veel in Mexico, waar hij prima gedijde op rotsachtige plekken. Hij kan zich redelijk vasthouden met zijn wortels en is, door al het water dat hij opslaat, niet afhankelijk van een goed bewaterde bodem..",
    "Schoonmoedersstoel. Wist u dat?. Leuk h\u00e8, die naam \u2018schoonmoedersstoel\u2019? In het Engels heet hij (onder andere) ook \u2018mother in law\u2019s cushion\u2019, dus ook daar zetten ze graag hun schoonmoeders met hun billen in de stekels. In het Frans hebben ze er echter een neutralere naam voor bedacht, namelijk \u2018ballon d\u2019or\u2019, oftewel gouden bal. \nUit de wetenschappelijke naam Echinocactus kun je ook al iets over de kenmerken van deze schoonmoedersstoel leren. Echino komt namelijk van het Oud-Griekse \u03b5\u03c7\u03b9\u03bd\u03bf\u03c2, dat stekelig \u00f3f egel betekent. Niet alle cactussen hebben namelijk zulke onbuigzame stekels als de schoonmoedersstoel. \nIn de Desert hebben we heel mooie schoonmoedersstoelen gekregen van de Cactus Oase in Ruurlo. Daar zitten exemplaren bij van wel 80 \u00e0 90 jaar oud. Die hebben we lekker dichtbij het terras in de Desert gezet, dus daar kun je ze vanaf je terrasstoeltje goed zien..",
    "Schoonmoedersstoel. Plant-dier-relatie. De bloemen en de zaden bevinden zich bovenop de schoonmoedersstoel. Dat is precies de plek waar de cactus nauwelijks of geen stekels heeft (alleen maar pluis), dus daar kunnen verspreiders van zaden en bestuivers goed bij. Vogels, insecten en vleermuizen bestuiven de bloemen en zoogdieren en vogels verspreiden de zaden. De schoonmoedersstoel heeft ook zaden die te zwaar zijn om op de wind te zweven, dus hij is afhankelijk van dieren voor de verspreiding van zijn zaden..",
    "Schoonmoedersstoel. Gebruik door de mens. Vroeger kwam deze mooie schoonmoedersstoel veel voor in Mexico, maar nu zijn er niet zoveel exemplaren meer over in het wild. Hij heeft nu nog slechts een klein verspreidingsgebied in de bergen van Mexico. De plant werd eind 19e eeuw \u2018ontdekt\u2019 en daarna werd hij razend populair als kamerplant. Met duizenden tegelijk werden de schoonmoedersstoelen uitgegraven en verscheept. Dit was werkelijk roofbouw en het bracht de populatie enorm snel terug. Ook is een groot deel van zijn oorspronkelijke verspreidingsgebied vernield door de aanleg van een stuwmeer. Momenteel gaat men gelukkig beter met de inmiddels veel kleinere populatie schoonmoedersstoelen om. De vruchten kun je eten en de plant zelf (mits gekookt) ook. Maar aangezien deze cactus flink bedreigd wordt, moet je wel goed uitkijken dat dat voorgezette maaltje wel een duurzaam maaltje is..",
    "Schoonmoedersstoel. Bedreiging & bescherming. Zoals hierboven beschreven, gaat het (nog steeds) niet zo goed met schoonmoedersstoel in het wild. Op dit moment leven er nog ongeveer 11.000 exemplaren in het wild. En de aantallen nemen af en niet toe. De populatie van deze cactussoort is ook vrij gefragmenteerd, dus op enkele plekken vind je er nog maar 1000 en op andere plekken weer nog enkele duizenden. We moeten dus uitkijken dat het in de toekomst niet de verkeerde kant op gaat met de Echinocactus grusonii..",
    "Schoonmoedersstoel. De schoonmoedersstoel in Burgers\u2019 Desert. Er staan diverse schoonmoedersstoelen in de Desert. Een heel mooie groep staat dichtbij het terras in de Desert, en wel dichtbij het laagste gedeelte, als je in de richting van het water kijkt. Dat zijn groepen van drie schoonmoedersstoelen en die zijn meer dan een halve eeuw oud, dus ze zijn flink groot. Verder die puinhelling op staan er ook nog enkele en elders in het ecodisplay kun je er ook nog een paar aantreffen..",
    "Californische pijpbloem. Californische pijpbloem. Deze pijpbloem groeit vanuit zijn wortelstokken en wordt al klimmende zo\u2019n anderhalve meter hoog. Er zijn ook exemplaren bekend die uitlopers maken van meer dan zes meter, maar vaker blijft hij vrij klein en compact. Hij heeft mooi frisgroene en ovale bladeren en schitterende kleine bloempjes. De bloeiwijzen zijn romig geel van kleur, met paarse of donkerrode strepen. Hij is gebogen als een klein pijpje en hangt aan een gekromde twijg aan de hoofdstengel. Als de bloemen bestoven worden, produceert de plant kleine groene vruchten met zaden erin..",
    "Californische pijpbloem. Eigenschappen van de Californische pijpbloem. Plantenfamilie. Pijpbloemfamilie (Aristolochiaceae).",
    "Californische pijpbloem. Eigenschappen van de Californische pijpbloem. Oorspronkelijke verspreiding. Californi\u00eb (Verenigde Staten).",
    "Californische pijpbloem. Eigenschappen van de Californische pijpbloem. Tegenwoordige verspreiding. Californi\u00eb (Verenigde Staten).",
    "Californische pijpbloem. Eigenschappen van de Californische pijpbloem. IUCN status. Niet ge\u00ebvalueerd volgens IUCN Rode Lijst-criteria.",
    "Californische pijpbloem. Bijzondere aanpassing aan de leefomgeving. De uitlopers van deze Californische pijpbloem sterven in de winter af. De plant overwintert dan op zijn wortelstokken en loopt in de lente opnieuw uit. Hij heeft kleine bladeren en groeit (zeker voor een klimmende pijpbloem) compact. Hij kan er prima tegen om enigszins in de schaduw te groeien, maar ook zon kan hij goed hebben. Vaak vind je deze pijpbloemsoort op wat vochtiger plaatsen, zoals aan rivieroevers of op beschutte plekken, waar hij niet snel uitdroogt..",
    "Californische pijpbloem. Wist u dat?. De Californische pijpbloem is endemisch in Californi\u00eb. Dat betekent dat hij alleen maar daar voorkomt en dus kenmerkend is voor dat beperkte gebied. \nDeze soort behoort tot de familie van de pijpbloemen, een familie met meer dan 400 soorten. In de Desert hebben we maar \u00e9\u00e9n soort pijpbloem, maar in de Bush hebben we er wel meer dan tien. Daar komt zelfs een pijpbloem voor met een bloeiwijze die wel 40 centimeter groot kan worden, de Aristolochia grandiflora. \nPijpbloemen zijn vaak giftig, maar de rupsen waarvoor de betreffende pijpbloem de waardplant is, hebben geen last van dat gif. Sterker nog, die rupsen worden vaak zelf giftig van het eten van hun waardplant, waardoor ze minder worden opgegeten door vogels..",
    "Californische pijpbloem. Plant-dier-relatie. Het is een waardplant, deze Californische pijpbloem, en wel voor de vlindersoort Battus philenor hirsuta. Sterker nog, deze vlindersoort heeft alleen maar deze pijpbloem als voedsel, dus hij is van de pijpbloem afhankelijk. De Aristolochia californica is een goede een vlinderlokker in het algemeen. Bijen trekt hij echter niet aan en ook is hij niet aantrekkelijk voor grote zoogdieren om aan te knabbelen, omdat die niet goed tegen het gif kunnen dat de plant in zich draagt..",
    "Californische pijpbloem. Gebruik door de mens. Net als veel andere Aristolochia\u2019s is ook deze Californische pijpbloem giftig. Er is dan ook, behalve als sierplant, geen toepassing voor de mens bekend..",
    "Californische pijpbloem. Bedreiging & bescherming. Deze pijpbloemsoort is niet ge\u00ebvalueerd volgens de criteria van de IUCN Rode Lijst. Hij komt voor in de staat Californi\u00eb, maar wordt ook als tuinplant verkocht. Het is moeilijk te zeggen of hij momenteel in gevaar is of niet. Het lijkt erop dat de populatie niet dusdanig snel vermindert dat er actie ondernomen dient te worden. Maar zo lang de pijpbloem niet ge\u00ebvalueerd is, is het moeilijk daar duidelijkheid over te geven..",
    "Californische pijpbloem. De Californische pijpbloem in Burgers\u2019 Desert. Er is \u00e9\u00e9n plaats waar deze pijpbloem te vinden is in de Desert en dat is aan de zijkant van het verblijf waar de prairiehonden en de pekari\u2019s in zitten. Als je aan de voorkant van het verblijf staat, neem je het pad naar links, dat (met een slinger) om het verblijf heen loopt. Net voordat je aan de zijkant weer het verblijf in kunt kijken, zie je rechts van je de Californische pijpbloem groeien, gedragen door een struik. Hij valt niet heel erg op, want de plant is slechts \u00e9\u00e9n \u00e0 anderhalve meter hoog en de bloemen zijn ook slechts 4 centimeter groot. Maar het is de moeite van het zoeken waard, want ze bloeien zeer delicaat!.",
    "Joshua tree | Burgers' Zoo in Arnhem. Uiterlijke kenmerken. De Joshua tree is een boomvormig groeiende yucca-soort en zelfs de grootste van deze ook \u2018palmlelies\u2019 genoemde plantengroep. In de natuur kan hij tot 15 meter groot worden, als tuinplant zie je doorgaans kleinere exemplaren tot 2,5 meter. Typerend en vrij ongewoon voor een yucca zijn de vertakkingen die de plant haar naam geven. Naar het westen trekkende Mormonen vernoemden deze yucca naar de vroege profeet Joshua, omdat de plant eruit ziet alsof hij zijn \u2018takken-armen\u2019 naar God in de hemel heft..",
    "Joshua tree | Burgers' Zoo in Arnhem. Eigenschappen van de Joshua tree. Plantenfamilie. Aspergefamilie (Asparagaceae).",
    "Joshua tree | Burgers' Zoo in Arnhem. Eigenschappen van de Joshua tree. Oorspronkelijke verspreiding. woestijnen in het zuidwesten van de Verenigde Staten.",
    "Joshua tree | Burgers' Zoo in Arnhem. Eigenschappen van de Joshua tree. Tegenwoordige verspreiding. in het wild alleen in het oorspronkelijke verspreidingsgebied.",
    "Joshua tree | Burgers' Zoo in Arnhem. Eigenschappen van de Joshua tree. Groeivorm. vertakt en boomvormig, maar duidelijk geen echte boom.",
    "Joshua tree | Burgers' Zoo in Arnhem. Bijzondere aanpassingen en leefomgeving. Zoals bij yucca\u2019s gebruikelijk stoot de Joshua tree zijn oude bladeren niet af. Deze dorre bladeren vormen een prima bescherming van de stam, zowel tegen kou als tegen teveel UV-instraling. De langwerpige groene bladeren zijn vrij dik en hard en daarmee beter bestand tegen zoninstraling en droogte..",
    "Joshua tree | Burgers' Zoo in Arnhem. Wist u dit al over de Joshua tree?. Joshua trees maken een flink wortelwerk aan; zowel diep als ook horizontaal. In een onderzoek stootte men nog 11 meter van het dichtstbijzijnde exemplaar op wortels van die soort. \nJoshua trees groeien langzaam. Na een iets snellere start, redden ze nog geen 4 cm hoogtegroei per jaar. Dat betekent dat flink grote Joshua trees enorm oud moeten zijn. Biologen denken dat hij honderden jaren oud kan worden. Zeker weten we dat niet. Want doordat de stam anders opgebouwd is dan bij onze Nederlandse bomen, is jaarringen tellen helaas geen optie. \nDe woestijnnachthagedis Xantusia vigilis schuilt heel graag tussen de dode bladeren van Joshua trees. Daar vangt hij ook insecten. Ecologen hebben recent uitgezocht dat deze specialistische hagedis in woestijnstukken waar geen Joshua trees meer staan (bijvoorbeeld door een eerdere brand), ook succesvol in andere yucca\u2019s kan schuilen..",
    "Joshua tree | Burgers' Zoo in Arnhem. Plant-dier-relatie. Voor de bestuiving zijn yucca\u2019s afhankelijk van motten die hun levenscyclus helemaal hebben afgestemd op de bloei van de planten. Elke soort yucca werkt bovendien samen met \u00e9\u00e9n specifieke soort yucca-mot. Voor de Joshua trees is dit Tegeticula synthetica. De vrouwelijke mot bestuift gericht de bloemen van Joshua trees door balletjes pollen van \u00e9\u00e9n Joshua tree naar de andere te brengen. Dan legt ze ook haar eieren in het vruchtbeginsel. De rupsen die uit de eieren komen, eten van de groeiende vruchten. Maar ze eten gelukkig nooit alle zaden op die in de vrucht rijpen. Om te verpoppen, kruipen de larven de grond in, waar ze langer dan een jaar in rust blijven voordat ze zich binnen een aantal weken in de pop tot mot ontwikkelen. Het geheel moet erg goed zijn afgestemd met de Joshua Tree, die een korte periode tussen februari en april bloeit, maar dat niet jaarlijks doet..",
    "Joshua tree | Burgers' Zoo in Arnhem. Gebruik door de mens. Door de First Nation - bevolking werden de oude bladeren van de Joshua Tree gebruikt om er sandalen van te vervaardigen en manden te vlechten. Ook werden de vruchten gegeten. Tegenwoordig speelt de plant,\u00a0 door haar uniek en karakteristiek uiterlijk, een grote rol in het toerisme. Denk maar aan het beroemde Joshua Tree National Park in Californi\u00eb, dat zijn naam aan deze yucca dankt. De Joshua tree is dan ook op veel souvenirs afgebeeld, van postkaarten tot t-shirts..",
    "Joshua tree | Burgers' Zoo in Arnhem. Bedreiging en bescherming. Zowel de westelijke als de oostelijke variant van de Joshua tree \u2013 er is discussie of het om eigen (onder)soorten gaat - geldt momenteel als niet bedreigd. De klimaatverandering heeft zijn uitwerkingen op de Joshua trees, vooral omdat de mot niet zo goed tegen de toenemende hitte is toegerust. De voortplantingsresultaten schijnen af te nemen; in de koele zones van zijn verspreidingsgebied, zoals in grotere hoogtes, ontbreekt weer de mot helemaal en plant de Joshua tree zich alleen ongeslachtelijk voort via uitlopers. Op de langere termijn is dit een risicovolle voorplantingsstrategie omdat zo de genetische variatie stagneert. De komende jaren heeft de Joshua tree echter vooral te maken met bosbranden als directe bedreiging..",
    "Joshua tree | Burgers' Zoo in Arnhem. De Joshua tree in Burgers\u2019 Desert. Een aantal Joshua trees is geplant bij de drooggevallen rivierbedding. In tegenstelling tot sommige andere yuccasoorten bloeien ze bij ons helaas niet. Het juiste motje voor succesvolle geslachtelijke voortplanting zou in de Nederlandse woestijn sowieso jammer genoeg ontbreken..",
    "Socorroduif. Plek in het dierenrijk. Socorroduiven behoren tot de vogelfamilie van de duiven en daarbinnen tot de treurduiven. Typerend voor duiven is onder meer dat ze hun jongen tijdens de eerste levensdagen voeren met kropmelk. Ook maken hun vleugels opvallend veel lawaai bij het vliegen. In Burgers\u2019 Zoo leven allerlei soorten tropische duiven, zoals vruchtenduiven, kroonduiven en fazantduiven. In Burgers\u2019 Zoo is de nauwste familie van de Socorroduif de witvleugelduif in de Desert en de Mangrove; ook deze soort behoort tot de treurduiven..",
    "Socorroduif. Eigenschappen van de Socorroduif. Verspreiding. voormalige verspreiding alleen op het eiland Socorro voor Mexico.",
    "Socorroduif. Eigenschappen van de Socorroduif. Lengte. 25 cm van snavel tot staart.",
    "Socorroduif. Eigenschappen van de Socorroduif. Bedreiging. uitgestorven in de natuur.",
    "Socorroduif. Bijzonder gedrag. Socorroduiven leefden op het onbewoonde eiland Socorro dat slechts 132 km2 groot is, pakweg een derde van het Nederlandse eiland Texel. Socorroduiven kenden daar lange tijd geen op de grond levende vijanden; er leefden namelijk helemaal geen zoogdieren op Socorro. Zoals van meer eilandsoorten bekend, tonen deze duiven zich daarom van nature \u2018tam\u2019, ze kennen geen angst voor mensen en laten zich dicht benaderen. Wel zijn ze alert op roofvogels uit de lucht, want daarmee hadden ze op dat eiland wel te maken!.",
    "Socorroduif. Wist u dit al over Socorroduiven?. Socorroduiven hebben mooie bronskleurige veren. Op de rode aarde en de rode rotsen in hun voormalig thuisgebied is dat een uitstekende schutkleur! \nAls een buizerd overvliegt, dan vliegt een Socorroduif niet weg, maar drukt zich juist stil op de grond. Zo vermijdt ze om de aandacht op zich te vestigen en ziet de roofvogel haar vaak gewoon over het hoofd. \nOok in Amerikaanse dierentuinen leven enkele Socorroduiven. Maar helaas zijn deze in het verleden gehybridiseerd met andere soorten treurduiven. In de natuur zouden Socorroduiven geen andere duivensoorten tegenkomen, maar in dierentuinen wel \u2013 en blijkbaar vinden ze elkaar attractief en zijn ze genetisch genoeg aan elkaar verwant om samen vruchtbare jongen voort te kunnen brengen. Voor het terugzetprogramma kunnen deze gemengde duiven echter niet worden gebruikt..",
    "Socorroduif. Over de voortplanting. Over het voortplantingsgedrag in de natuur is bij deze soort niets bekend. Omdat de Socorroduif is uitgestorven in de natuur kunnen we alleen iets zeggen over de voortplanting in dierentuinen. Zoals alle duiven is de Socorroduif monogaam. Dat wil echter nog niet zeggen dat het er tussen mannetje en vrouwtje altijd heel gezellig aan toegaat. Het mannetje kan zich behoorlijk agressief tonen ten opzichte van het vrouwtje, en tussen de broedcycli in gedragen deze duiven zich solitair. Ook de uitgevlogen jongen, die op de leeftijd van twee tot drie weken het nest verlaten, kunnen op agressie van hun vader rekenen..",
    "Socorroduif. E\u00e9n met de natuur. Van meerdere plantensoorten is bekend dat hun zaden beter ontkiemen als de vruchten of bessen door duiven zijn opgegeten. Helaas zijn er vrij weinig studies over de flora en ecologie van Socorro.\u00a0 Het is daarom niet bekend of er plantensoorten zijn die nu op Socorro in de problemen raken, omdat deze duif er sinds een aantal decennia niet meer voorkomt..",
    "Socorroduif. Vogelsprookje?. Een fokkoppel Socorroduiven is in de Desert te vinden in een separaat doorloopverblijf, in de buurt van het verblijf van de gilamonsters. Na een aantal jaren slechts hoogbejaarde Socorroduiven of duiven van \u00e9\u00e9n geslacht te hebben gehuisvest, is er sinds 2017 weer een jong koppel aanwezig. Deze dieren zijn in een Engelse en een Schotse dierentuin uit het ei gekropen. Tussen doffer en duivin was er een klik, in het april van 2018 was het broeden succesvol en zijn er twee jongen uitgekomen. Het fokkoppel heeft de smaak te pakken, want in juni was er opnieuw een jong in het nest en midden in de zomer al een derde keer! Bij zo\u2019n zeldzame diersoort is nageslacht uiteraard zeker welkom; we zijn erg blij met dit foksucces. Omdat de vader behoorlijk agressief kan worden tegen opgroeiende jongen, is het nageslacht al op de leeftijd van enkele weken in de grote Deserthal geplaatst. Dat geeft het koppel ook rust om opnieuw te broeden in zijn eigen verblijf, de zogenoemde \u2018canyon\u2019. De Socorroduiven zijn misschien niet de meest opvallende dieren van ons dierenpark, maar ze zijn wel de meest bedreigde soort van alle dieren in Burgers\u2019 Zoo. Het is dus zeker de moeite om bij een volgend bezoek ook eens bij deze diersoort langs te gaan, die door toedoen van de mens is verdwenen uit haar leefgebied en mogelijk door inspanningen van dierentuinen en natuurbeschermers ook weer terug kan keren naar haar oorspronkelijk habitat!.",
    "Renkoekoek. Plek in het dierenrijk. De renkoekoeken behoren zoals de naam al zegt, tot de familie van de koekoeken. De meeste mensen weten van koekoeken dat ze hun eieren in andere nesten leggen, maar dit \u2018broedparasitisme\u2019 komt slechts bij minder dan de helft van de soorten koekoeken voor. Ook de renkoekoek zit zelf op het nest..",
    "Renkoekoek. Eigenschappen van de Renkoekoek. Verspreiding. zuidelijke streken van de Verenigde Staten en delen van Mexico.",
    "Renkoekoek. Eigenschappen van de Renkoekoek. Voedsel. hagedissen, insecten, slangen, vogels, eieren, muizen.",
    "Renkoekoek. Bijzonder gedrag. Alhoewel de renkoekoek wel kan vliegen, geeft hij de voorkeur aan lopen en rennen. Daarbij legt hij een verrassend hoog tempo aan de dag; zijn topsnelheid ligt rond de 30 km per uur. Als hij echt hard rent, zet hij wel 12 stappen per seconde! Over de grond rennend zoekt de renkoekoek ook zijn prooidieren..",
    "Renkoekoek. Wist u dit al over renkoekoeken?. Tijdens het broeden verlaagt de mannetjesrenkoekoek zijn lichaamstemperatuur niet. Zo blijven de eieren lekker warm! \nRenkoekoeken zijn nestblijvers. Ze ontwikkelen zich echter snel; minder dan drie weken na het uitkomen uit het ei verlaten ze het nest al. Dan beginnen ze ook al met pogingen om achter prooien aan te rennen, al worden ze nog wel een aantal weken lang door de ouders gevoerd. \nRenkoekoeken lopen graag met herten mee. Door de hoefdieren worden kleine diertjes opgeschrikt, zo kunnen de koekoeken makkelijk hun slag slaan. \nDe renkoekoek heeft model gestaan voor de \u2018Roadrunner\u2019 in de tekenfilms van de Warner Bros studio. In de film roept de vogel \u2018miep miep\u2019 als hij hard rent; een geluid als een autoclaxon. Dit geluid maakt een echte renkoekoek niet..",
    "Renkoekoek. Over de voortplanting. Renkoekoeken leven in koppels die jarenlang bij elkaar kunnen blijven. Als een jongvolwassen mannetje een vrouwtje op het oog heeft, biedt hij haar voedsel aan. Ook wipt hij met de staart op en neer en laat geluiden horen om indruk te maken. Renkoekoeken hebben een taakverdeling bij het broeden: het mannetje zit \u2018s nachts op de eieren en het vrouwtje overdag..",
    "Renkoekoek. E\u00e9n met de natuur. Renkoekoeken verblijven het hele jaar door in \u00e9\u00e9n gebied. In de winter kan het in de Amerikaanse woestijn best koud worden, met name \u2019s nachts. Deze vogels kunnen energie besparen door \u2018s nachts hun lichaamstemperatuur een aantal graden te laten zakken. In plaats van normaliter 40-41 graden kan hun lichaamstemperatuur dan slechts 33 graden zijn! In de ochtend warmen de renkoekoeken eerst weer op in de zon. Onder de opgestelde rugveren neemt de zwarte rughuid de warmte goed op..",
    "Renkoekoek. Renkoekoeken Burgers' Zoo ontmoeten Amerikaanse collega\u2019s. In Burgers\u2019 Desert bewonen de renkoekoeken een verblijf samen met de konijnuiltjes. Helaas kunnen ze niet los lopen in de hele Desert, want ze zouden te veel jonge vogeltjes en eieren opeten. In dierentuinen kunnen renkoekoeken meer jongen krijgen dan in de natuur. Dan kunnen in \u00e9\u00e9n nest 11 tot 12 eieren liggen! En ze bereiken in dierentuinen ook een flink hogere leeftijd dan in het wild, tot 13 jaar. Renkoekoeken zijn niet heel gemakkelijk te huisvesten en te kweken. In het jaar 2003 had Burgers\u2019 Zoo een bijzondere primeur, namelijk de eerste succesvolle natuurbroed van deze soort in een Europese dierentuin! Er zijn slechts weinig dierenparken waar renkoekoeken leven. In de natuur zijn ze niet zeldzaam, er is dus weliswaar geen gezamenlijk fokprogramma voor in dierentuinen, maar Burgers\u2019 Zoo heeft de taak op zich genomen om de populatieontwikkeling in dierentuinen in heel Europa in te gaten te houden..",
    "Rode diamantratelslang. Plek in het dierenrijk. Diamantratelslangen zijn reptielen. In Burgers\u2019 Zoo worden naast de ratelslangen nog twee soorten slangen gehouden, namelijk de netpython ,de groene boompython en de melkslang. Met geen van deze soorten zijn ratelslangen nauwer verwant; want ratelslangen zijn in Burgers\u2019 Zoo de enige vertegenwoordigers van de adders..",
    "Rode diamantratelslang. Eigenschappen van de Rode diamantratelslang. Verspreiding. zuiden van de Verenigde Staten en Mexico.",
    "Rode diamantratelslang. Eigenschappen van de Rode diamantratelslang. Voedsel. grondeekhoorns, muizen, konijnen, vogels, hagedissen.",
    "Rode diamantratelslang. Bijzonder gedrag. Als een ratelslang zich bedreigd voelt, beweegt hij zijn staartpunt tot 50 keer per seconde heen er weer. Hierdoor produceert de slang een kenmerkend ratelend geluid, doordat aan de staartpunt resten van oude vervellingen tegen elkaar wrijven. Deze oude huidrestjes vormen dus de \u2018ratel\u2019. Een pasgeboren ratelslang heeft dan ook nog geen ratel, deze ontstaat pas als het dier een paar keer is verveld..",
    "Rode diamantratelslang. Wist u dit al over rode diamantratelslangen?. Diamantratelslangen hebben geavanceerde giftanden die alleen tijdens het toebijten worden opgericht. Als ze niet worden gebruikt, zijn ze naar achteren ingeklapt in de bek verborgen. Zo\u2019n slang breekt haar tanden vaak af, maar dat is geen enkel probleem, omdat er snel nieuwe tanden bijgroeien. \nHet gif van de ratelslang kan voor mensen dodelijk zijn. Elk jaar overlijdt een handvol mensen in Amerika aan de beet van een ratelslang. \nBij de jacht spuit de ratelslang haar gif door een hele snelle beet in haar prooidier. Daarna laat ze meteen los en trekt zich terug. Het prooidier gaat wat later dood en de slang spoort het met haar reuk- en warmtezin op. Het gif doodt de prooi niet alleen maar, het werkt ook als verteringssapje! \nIn de natuur houden ratelslangen zowel in de koudste als in het heetste seizoen een rustperiode, dus een winterslaap en een zomerslaap..",
    "Rode diamantratelslang. Over de voortplanting. Zoals alle slangen hebben diamantratelslangen een inwendige bevruchting. Om het zaad in het vrouwtje te krijgen, hebben mannelijke slangen een paringsorgaan, bestaande uit twee \u2018hemipenissen\u2019. Na de bevruchting houdt het vrouwtje de eieren in haar lijf. Als de jongen uit de eieren komen, verlaten ze ook gelijk het lichaam van de moeder. Deze slangen lijken dus levendbarend te zijn, omdat de jongen zo uit het lichaam van de moeder komen, maar eigenlijk zaten ze dus al die tijd in de eihuiden als omhulsel. Per keer krijgt een ratelslang tot 20 jongen..",
    "Rode diamantratelslang. E\u00e9n met de natuur. Diamantratelslangen zijn fantastisch aangepast om in het donker te jagen. Met de tong kan de slang haar prooidieren via een speciaal reukorgaan in het gehemelte (het \u2018orgaan van Jacobson\u2019) heel goed ruiken. Bovendien beschikt ze over speciaal zintuig in de bovenkaak waarmee ze infraroodstraling kan waarnemen en zodoende warmbloedige prooidieren juist \u2019s nachts makkelijk kan opsporen..",
    "Rode diamantratelslang. Veilig ratelen. In Burgers\u2019 Desert ziet het verblijf uit als de verlaten kamp van goudzoekers of kolonisten. In dit verblijf is ook een prachtig doorkijkje naar de pekari\u2019s, de buren van de ratelslangen in onze Desert. Voor de verzorging van deze gifslangen gelden speciale veiligheidsprotocollen. De ratelslangen zijn gewend om uit het grote verblijf naar separatieverblijven achter de schermen te kruipen, waar ze worden gevoerd. Pas dan, als de dieren het verblijf hebben verlaten, beginnen de verzorgers met het schoonmaken van het verblijf. Om te voorkomen dat onze verzorgers op een zekere dag door een boel pasgeboren, jonge maar al giftige ratelslangetjes worden verrast, houden we in Burgers\u2019 Zoo alleen mannetjes ratelslangen..",
    "Konijnuil. Plek in het dierenrijk. De konijnuil behoort, zoals de naam al zegt, tot de uilen. Deze familie van voornamelijk \u2019s nachts actieve vogels telt een kleine 200 soorten. Kenmerkend voor uilen zijn de grote, naar voren gerichte ogen en een scherp gehoor. Hoewel uilen vlees eten, zijn ze niet nauw verwant aan roofvogels als arenden of gieren. DNA - onderzoek wijst erop dat ze meer verwant zijn aan koekoeken, toerako\u2019s en kolibries! In Burgers\u2019 Zoo zijn de konijnuilen in de Desert\u00a0de enige uilensoort in de collectie. Op het natuurlijke, bosrijke terrein van de zoo komen wel diverse wilde, inheemse uilensoorten voor. Maar die ziet de bezoeker overdag normaliter niet!.",
    "Konijnuil. Eigenschappen van de Konijnuil. Verspreiding. Canada tot zuidelijk Zuid-Amerika.",
    "Konijnuil. Eigenschappen van de Konijnuil. Voedsel. insecten, reptielen, knaagdieren.",
    "Konijnuil. Bijzonder gedrag. Konijnuilen leven het liefst in open landschappen als prairies en woestijnen. Ze broeden dan ook niet in een boom, maar in een hol onder de grond. Dit hol kunnen ze zelf graven, of ze gebruiken een verlaten hol van konijnen of prairiehonden. Met hun relatief lange benen kunnen ze beter over de grond rennen dan andere uilen..",
    "Konijnuil. Wist u dit al over konijnuilen?. Konijnuilen hebben een enorm verspreidingsgebied, en hun gedrag is op het lokale klimaat aangepast. De populaties in Zuid-Amerika en de Sonora- en Mojave-woestijn verblijven heel het jaar in hetzelfde gebied. De uilen die echter in de zomer in de noordelijke Verenigde Staten en\u00a0Canada broeden, brengen daarentegen de winters in Centraal-Amerika door.\u00a0 \nKonijnuilen zijn ook overdag veel actief. Desondanks jagen ze het meest in de schemeruren. \nHet is bij deze soort lastig om het verschil tussen mannetje en vrouwtje te zien. Ze zijn ongeveer even groot, waarbij de mannetjes gemiddeld ietsje langer zijn en de vrouwtjes gemiddeld ietsje zwaarder. In de natuur zijn de mannetjes vaak iets lichter, omdat het vrouwtje onder de grond broedt en het zonlicht de veren van deze uilen verbleekt. \nKonijnuilen gebruiken een geschikte broedplaats meestal meerdere jaren achter elkaar. Maar de migrerende populaties kiezen vaker ook wel eens voor een nieuwe broedplek. Het zijn de mannetjes in het stel die de keuze voor een broedhol treffen. \nIn sommige gebieden bestaat 90% van het voedsel van konijnuilen uit insecten. In andere gebieden eten ze ook kuikens van bijvoorbeeld de witvleugelduiven, of zelfs zaden en vruchten van cactussen..",
    "Konijnuil. Over de voortplanting. Het vrouwtje broedt alleen, het mannetje brengt haar en later ook de jongen voedsel. De eerste veertig dagen blijven jonge konijnuilen onder de grond. Om een mogelijke bedreiger te verjagen, imiteren jonge konijnuilen het geluid van een ratelslang. Dit is een vorm van mimicry met geluid!.",
    "Konijnuil. E\u00e9n met de natuur. Konijnuilen plaatsen graag uitwerpselen van graseters boven hun hol. De mest isoleert niet alleen de ondergrondse bouw, maar trekt ook allerlei insecten aan. Die worden dan weer opgegeten door de uiltjes..",
    "Katfret. Plek in het dierenrijk. De naam \u2018katfret\u2019 is verwarrend. Want deze dieren zijn geen katten (die horen bij de katachtigen), en ook geen fretten (dat zijn marters). Katfretten zijn roofdieren uit de familie van de wasbeerachtigen ofwel kleine beren. Binnen Burgers\u2019 Zoo zijn hun nauwste familie de rode neusberen in het gedeelte Park..",
    "Katfret. Eigenschappen van de Katfret. Verspreiding. zuidelijke VS en Mexico.",
    "Katfret. Eigenschappen van de Katfret. Voedsel. kleine diertjes, aas, vruchten.",
    "Katfret. Bijzonder gedrag. Deze \u2019s nachts actieve dieren zijn uitstekende klimmers. Ze kunnen langs de smalste richels van rotswanden klimmen en halen gekke toeren uit om bijvoorbeeld verticale schoonstenen omlaag en omhoog te klimmen!.",
    "Katfret. Wist u dit al over katfretten?. De katfret is de \u2018state animal\u2019 van Arizona! Echter slechts weinig mensen hebben het dier ooit in levenden lijve in de natuur gezien, want het is alleen \u2019s nachts wakker en leeft vrij verborgen. \nKatfretten hebben elk hun eigen territorium. De territoria van een mannetje en een vrouwtje kunnen elkaar overlappen. Maar een volwassen katfret tolereert nooit een soortgenoot van het eigen geslacht in zijn nabijheid. \n\n\nHoewel het geen katten zijn, kunnen katfretten hun klauwen een stukje intrekken. Zo slijten de klauwen minder bij het lopen als ze niet nodig zijn en blijven ze voor het klimmen lekker scherp!.",
    "Katfret. Over de voortplanting. Katfretten leven solitair. In de paartijd moeten mannetje en vrouwtje elkaar daarom eerst vinden. Geurmarkeringen helpen daarbij! De jongen worden in een nest of holle bomen geboren en zijn extreme nestblijvers. Pas als ze \u00e9\u00e9n maand oud zijn, openen de ogen zich!.",
    "Katfret. E\u00e9n met de natuur. Katfretten spelen als kleine jagers in het ecosysteem een belangrijke rol doordat ze de aantallen knaagdieren niet te groot laten worden..",
    "Katfret. Bijzonder! Drie Noord-Amerikaanse katfretten geboren. Burgers\u2019 Zoo is een van de weinige dierentuinen in Europa waar men katfretten kan zien. In Amerikaanse dierentuinen worden ze wel vaker gehouden, daarom werken we voor het op peil houden van de katfrettenpopulatie nauw samen met Amerikaanse zoos. Omdat deze dieren in de natuur in het donker actief zijn en overdag slapen, leven de katfretten in Burgers\u2019 Desert in verblijven waar we het dag/nachtritme hebben omgedraaid. Zo kunnen de bezoekers deze bijzondere diertjes hopelijk toch bewonderen als ze rond klauteren!.",
    "Kalkoengier. Plek in het dierenrijk. Kalkoengieren behoren tot de \u2018gieren van de Nieuwe Wereld\u2019 (dus uit Amerika), net zoals bijvoorbeeld de koningsgier. Volgens DNA-onderzoek zijn deze \u2018gieren uit de Nieuwe Wereld\u2019 ondanks sommige kenmerken zoals de typerende kale kop geen nauwe familie van de gierensoorten die in Afrika en Azi\u00eb leven..",
    "Kalkoengier. Eigenschappen van de Kalkoengier. Leefwijze. groepen tot 30 dieren.",
    "Kalkoengier. Bijzonder gedrag. Kalkoengieren hebben zoals sommige andere gieren ook een bijzondere manier van afkoelen als ze het warm krijgen: ze plassen over hun eigen poten heen! Bij het verdampen van de vloeistof wordt warmte aan de benen onttrokken. Omdat hun urine wit is, verraadt de kleur van de benen of de kalkoengier het recentelijk warm heeft gehad\u2026.",
    "Kalkoengier. Wist u dit al over kalkoengieren?. Op warme luchtstromingen kunnen kalkoengieren zoals veel andere gieren moeiteloos langere tijd zweven, zonder dat het ze energie kost. Voor zo\u2019n grote vogel zijn ze ook zeer licht: ze wegen net zoveel als een cavia! \nWaarschijnlijk hebben gieren een kop zonder veren, omdat ze hun hoofd in karkassen steken. Bloed en andere vloeistoffen zouden de veren slechts aan elkaar doen plakken en allerlei parasieten zouden zich daar kunnen nestelen.\u00a0 \nDe meeste vogels kunnen helemaal niet goed ruiken. Gieren uit de Nieuwe Wereld zijn hierop een zeldzame uitzondering! \nEr bestaan niet alleen politiehonden, maar ook \u2018politiegieren\u2019. In de Duitse Alpen zet de politie sinds een paar jaren kalkoengieren in die met hun uitstekende reuk dodelijk verongelukte bergslachtoffers op te sporen..",
    "Kalkoengier. Over de voortplanting. Een ingewikkeld nest bouwen, is aan kalkoengieren niet besteed. Ze leggen hun eieren in een gleuf of op een richel van een rots, of in struikgewas. Beide ouders broeden en voeden de jongen op. \u00a0De jongen zijn nestblijvers; de eerste tijd zijn ze bedekt met lichtgrijs dons..",
    "Kalkoengier. E\u00e9n met de natuur. Kalkoengieren kunnen goed zien, maar een karkas vinden ze ook met behulp van hun uitstekende reuk. Ze prefereren karkassen van dieren die nog niet al te lang zijn overleden. Door het eten van dode dieren zijn de gieren belangrijke opruimers in het dierenrijk; ze voorkomen bijvoorbeeld het verspreiden van ziektes..",
    "Kalkoengier. Stephen verzorgt kalkoengieren. In Burgers\u2019 Desert leven enkele kalkoengieren los in de hal. Wie geluk heeft, ziet ze op warme dagen door de Desert zweven. Als pure aaseters vallen ze de kleinere vogeltjes die ook vrij in de Desert leven niet aan. En ook de bezoekers laten ze helemaal ongemoeid! Als voedsel krijgen de kalkoengieren elke dag dode ratten of dode kippenkuikens. Eens per week krijgen ze een dood konijn als voer..",
    "Halsbandpekari. Plek in het dierenrijk. Pekari\u2019s behoren tot de evenhoevige dieren. Ze lijken qua uiterlijk best veel op onze wilde zwijnen, maar ze tonen afwijkende kenmerken zoals een andere bouw van hun kiezen en hun verteringstelsel. Daarom worden ze in een eigen familie geplaatst. In Burgers\u2019 Zoo zijn de halsbandpekari\u2019s de enige vertegenwoordigers van de niet-herkauwende evenhoevigen, maar er leven in ons park veel andere evenhoevigen, zoals meerdere soorten herten en antilopen..",
    "Halsbandpekari. Eigenschappen van de Halsbandpekari. Verspreiding. regenwouden en droge gebieden van zuidelijk Noord-Amerika, Midden-Amerika en Zuid-Amerika.",
    "Halsbandpekari. Eigenschappen van de Halsbandpekari. Voedsel. knollen, scheuten, vruchten, cactussen, kleine dieren.",
    "Halsbandpekari. Bijzonder gedrag. Halsbandpekari\u2019s zijn qua habitat echte allrounders, ze komen zowel in woestijnen voor als ook in het regenwoud. Naar gelang de omgeving passen ze hun gedrag aan. In de droge woestijn rusten pekarigroepen in de overdag in de schaduw, liefst bij een drooggevallen rivier waar het net een beetje koeler is. Tijdens de warme zomers zijn ze in de woestijn bijna uitsluitend \u2019s nachts actief..",
    "Halsbandpekari. Wist u dit al over halsbandpekari\u2019s?. Op de rug hebben pekari\u2019s een geurklier die op een navel lijkt. Daarom worden ze ook \u2018navelzwijnen\u2019 genoemd. Met die klier markeren pekari\u2019s hun territorium, maar ook elkaar. De hele groep draagt dan hetzelfde luchtje, waardoor ze elkaar herkennen. \nDe leden van een groep halsbandpekari\u2019s steunen elkaar onvoorwaardelijk. Als een poema of rode lynx probeert om er \u00e9\u00e9n te pakken, gaan ze met zijn allen in de tegenaanval!\u00a0 \nOok bij het opvoeden van de jongen helpen pekari\u2019s elkaar..",
    "Halsbandpekari. Over de voortplanting. Hoewel er meerdere mannetjes in een groep halsbandpekari\u2019s leven, verwekt over het algemeen alleen het dominante mannetje de jongen. Voor de bevalling trekt zich een aanstaande moeder even terug uit de groep. Al na \u00e9\u00e9n dag sluit een moeder zich met haar \u00e9\u00e9n tot drie jongen weer aan bij haar groep..",
    "Halsbandpekari. E\u00e9n met de natuur. De maag van een pekari bestaat uit drie kamers. Nuttige bacteri\u00ebn in de maag helpen de pekari bij de vertering van vezelrijk voedsel. Daarnaast denken veel biologen dat de speciale maag oxaalzuur in de voeding onschadelijk maakt. Oxaalzuur zit in veel noten en diverse groene planten en een teveel aan oxaalzuur veroorzaakt problemen aan de nieren. Daar hebben pekari\u2019s dankzij hun speciale, goed aangepaste maag dus geen last van!.",
    "Gilamonster. Plek in het dierenrijk. Gilamonsters zijn hagedissen. Het zijn dus koudbloedige dieren, uit de groep van de reptielen. Andere hagedissen in Burgers\u2019 Zoo zijn de watervaranen in de Rimba\u00a0en de marmeranolissen, basilisken en leguanen in de Bush..",
    "Gilamonster. Eigenschappen van de Gilamonster. Verspreiding. Mexico en zuiden van de Verenigde Staten.",
    "Gilamonster. Eigenschappen van de Gilamonster. Voedsel. kleine zoogdieren, vogels, hagedissen.",
    "Gilamonster. Bijzonder gedrag. Gilamonsters zijn \u00e9\u00e9n van de weinige soorten giftige hagedissen. Ze hebben echter geen gespecialiseerde giftanden, zoals sommige slangen dat w\u00e9l hebben. Het gif wordt achterin de kaak geproduceerd en wordt als het ware in een prooidier gekauwd. Voor gezonde mensen is de beet van een gilamonster niet gevaarlijk,\u00a0 omdat deze dieren slechts kleine hoeveelheden gif produceren..",
    "Gilamonster. Wist u dit al over gilamonsters?. Gilamonsters zijn zwart met een oranje-roze patroon. Sommige biologen stellen dat dit waarschuwingskleuren zijn; het gilamonster is immers giftig. Andere biologen denken dat deze kleuren juist een aardige schutkleur zijn in het natuurlijke habitat. Het woestijnzand heeft namelijk ook een rossige kleur en een gilamonster in de natuur valt bijna niet op! \nHoewel ze sloom lijken, kunnen gilamonsters best snel zijn. Met name aan het begin van de paartijd vechten de mannetjes vrij heftig met elkaar. Dan zijn ze verbazingwekkend vlot en volhardend. \nVolwassen gilamonsters zijn geen enorm grote eters. In de natuur eten ze slechts zo\u2019n tiental keren per jaar! Jonge gilamonsters kunnen echter behoorlijk schrokken: ze kunnen in \u00e9\u00e9n keer half zoveel eten als ze zelf wegen! \nDe stoffen in het gif van gilamonsters zijn recentelijk goed onderzocht door farmaceuten. Een eiwit uit het speeksel, genaamd exendin-4, blijkt als medicijn werkzaam bij diabetes type 2. Na de ontdekking aan het gilamonster lukte het gelukkig snel om dit stofje synthetisch te fabriceren, dus de woestijnhagedis lijdt niet onder het medisch gebruik van zijn gif! Sinds 2009 krijgen ook pati\u00ebnten in Nederland dit de bloedsuikerspiegel regulerende middel!.",
    "Gilamonster. Over de voortplanting. De paartijd van gilamonsters is in de lente en de vrouwtjes leggen de eieren in de zomer in de grond. Het duurt heel lang totdat ze uitkomen, dat gebeurt namelijk pas in de lente van het jaar erop!.",
    "Gilamonster. E\u00e9n met de natuur. In de Noord-Amerikaanse woestijn zijn de temperaturen \u2019s winters voor koudbloedige dieren te laag om actief te kunnen blijven. Gilamonsters houden daarom een winterrust. Van november tot en met februari blijven ze onder de grond. In die tijd jagen ze niet. Ze teren op de vetreserves in hun staart die na de winterrust duidelijk dunner is dan daarvoor..",
    "Gilamonster. Lang gewacht en stil gezwegen.... De verzorging van de gilamonsters bestaat uit het af en toe schoonmaken van het verblijf en een paar keer per week schoon drinkwater aanbieden. Gevoerd worden deze reptielen \u00e9\u00e9n keer per week. Per dier krijgen ze dan \u00e9\u00e9n of twee dode muizen. Gedurende de winterrust vasten de dieren. Hun winterrust houden de dieren gewoonlijk in het verblijf waar de bezoekers ze \u00a0kunnen zien. De temperatuur in het verblijf wordt dan verlaagd naar zo\u2019n 13 graden. De gilamonsters bewegen in die tijd nog minder dan normaal!.",
    "Coloradopad. Plek in het dierenrijk. Coloradopadden zijn amfibie\u00ebn, zoals alle kikkers, padden en salamanders en wormsalamanders. Amfibie\u00ebn zijn een klasse van de gewervelde dieren en koudbloedig. De meeste amfibie\u00ebn houden\u00a0 van een vochtig leefgebied. Enkele soorten kunnen echter in hele droge omgevingen overleven, zoals de Coloradopad..",
    "Coloradopad. Eigenschappen van de Coloradopad. Verspreiding. droge gebieden van noordelijk Mexico en het zuiden van de Verenigde Staten.",
    "Coloradopad. Eigenschappen van de Coloradopad. Voedsel. kevers, spinnen, muizen, kleinere kikkers, slakken.",
    "Coloradopad. Bijzonder gedrag. Overdag blijven Coloradopadden op een koele plek in de grond, zoals in een verlaten konijnenhol. Op deze manier mijden ze de hitte van de zon die tot uitdroging zou leiden. Zoals alle padden en kikkers drinken Coloradopadden niet: ze nemen vocht op via hun dunne huid. Dus een pad met dorst gaat gewoon in het water zitten!.",
    "Coloradopad. Wist u dit al over Coloradopadden?. De Coloradopad komt niet voor in de Amerikaanse staat Colorado! In het Engels heet de pad\u00a0 \u2018Colorado river toad\u2019, en deze rivier doorkruist onder meer Arizona en Californi\u00eb, waar deze pad wel thuis is. \n\n\n\u00a0De gifstoffen van deze pad hebben hallucinogene werking. Daarom likten Californische hippies in de jaren \u201970 aan de huid van Coloradopadden. Geen goed idee, want de afweerstoffen van de pad zijn echt giftig! Er zijn zelfs enkele sterfgevallen bekend..",
    "Coloradopad. Voortplanting. Twee, drie dagen na het begin van de zomerregens komen de Coloradopadden in de Sonorawoestijn tevoorschijn. De mannetjes zoeken dan tijdelijke waterpoeltjes op, kwaken en wachten tot de vrouwtjes arriveren. Of ze gaan actief op zoek naar de vrouwtjes en laten zich op hun rug naar een poeltje brengen. Het vrouwtje legt een sliert van meerdere duizenden eieren in het water die zich binnen een maand via het stadium van kikkervisje ontwikkelen tot kleine padden..",
    "Coloradopad. E\u00e9n met de natuur. Padden hebben een licht giftige huid. Met name via de klieren achter hun trommelvliezen scheiden de padden gif af, als ze zich bedreigd voelen. Het gif van Coloradopadden is zo sterk dat honden erdoor verlamd kunnen raken of er zelfs dood aan gaan. Wasberen hebben een trucje gevonden om het gif te omzeilen: ze draaien een Coloradopad voorzichtig om en bijten dan in haar buik; de huid is aan de buikzijde nauwelijks giftig!.",
    "Coloradopad. Winterslapers. Om de natuurlijke omstandigheden voor deze pad na te bootsen, verandert de temperatuur in het verblijf van de Coloradopadden gedurende het jaar sterk. In de zomer kan het er makkelijk 27 graden warm zijn. In de winter laten we de temperatuur zakken tot 5-10 graden. De padden graven zich dan helemaal in het zand in en\u00a0 gaan in winterrust. Zo\u2019n drie\u00ebnhalf maand zijn ze dan niet te zien. In de lente, als ze weer tevoorschijn komen, verhogen de dierverzorgers de luchtvochtigheid en vullen een waterpoeltje. Deze nagebootste regentijd zou de voortplanting moeten stimuleren; maar helaas nog zonder resultaat. De kweek van deze padden verloopt in Europese dierentuinen nog niet al te gemakkelijk. Als het echter wel een keer lukt met voortplanting, heb je meteen h\u00e9\u00e9l veel kleine padjes! De Coloradopadden Burgers\u2019 Desert krijgen zo\u2019n drie keer per week voedsel. Ze lusten sprinkhanen en krekels en zijn dol op keverlarven..",
    "Gambels kuifkwartels. Plek in het dierenrijk. Gambels kuifwartels zijn een soort uit de familie van de tandkwartels. Deze vogelfamilie lijkt qua lichaamsbouw behoorlijk op onze kwartels in Europa. Daarom heeft de familie die naam gekregen, ook al zijn tandkwartels niet nader verwant aan kwartels. Tanden hebben ze trouwens ook niet, als vogels. W\u00e9l hebben ze een gekartelde snavelrand waar ze de naam aan ontlenen. In Burgers\u2019 Zoo kun je meerdere vertegenwoordigers van de fraaie tandkwartels leren kennen; naast de Gambels kuifkwartel ook de montezumakwartel in de Desert en de kuifbobwhite in de Mangrove..",
    "Gambels kuifkwartels. Eigenschappen van de Gambels kuifkwartels. Verspreiding. woestijnen in het zuiden van de Verenigde Staten en het noorden van Mexico.",
    "Gambels kuifkwartels. Eigenschappen van de Gambels kuifkwartels. Voedsel. bladeren, vruchten, zaden, bessen, insecten.",
    "Gambels kuifkwartels. Wist u dit al over Gambels kuifkwartels?. Het mannetje is bij deze soort iets groter en de mooie kleuren zijn ook duidelijk feller uitgevallen dan bij het vrouwtje. Dat gekke verenkuifje dat voor hun kop hangt, zie je bij beide geslachten; maar bij het mannetje is het groter. \nGambels kuifkwartels zijn hoenders; hun jongen zijn zoals te verwachten nestvlieders. \nAan het begin van het broedseizoen beginnen de mannetjes zich territorialer te gedragen. Op een ge\u00ebxponeerde plek laten ze dan hun opvallende roep horen. Na het broedseizoen is deze vogel echter gezellig. Soms scharrelt hij in losse groepen van tientallen tot meer dan honderd dieren bij elkaar rond..",
    "Gambels kuifkwartels. Over de voortplanting. Op zich schijnen Gambels kuifkwartels monogaam te zijn. Door hun vrij hoge sterfte \u2013 te wijten aan de vele vijanden die ze hebben \u2013 blijft de relatie echter zelden langer dan \u00e9\u00e9n broedseizoen bestand. Ook jaren met gunstige weersomstandigheden blijken juist niet goed voor de relatie tussen zo\u2019n koppel: de hen laat dan wel eens na het uitbroeden van de eieren de jongen bij de vader achter en begint met een ander mannetje aan een tweede legsel..",
    "Gambels kuifkwartels. E\u00e9n met de natuur. Het leven in de woestijn vraagt allerlei aanpassingen van kuifkwartels. Als in de zomer de temperaturen het hoog oplopen, rusten ze tussen de middag in de schaduw. Ze gaan ook zuinig om met water: zolang er verse blaadjes of succulenten aanwezig zijn om van te eten, hoeven ze niet te drinken. In de droogste tijd van het jaar blijven Gambels kuifkwartels in de buurt van open water..",
    "Montezumakwartel. Plek in het dierenrijk. Montezumakwartels zijn een soort uit de familie van de tandkwartels. Deze vogelfamilie lijkt qua lichaamsbouw behoorlijk op onze kwartels in Europa. Daarom heeft de familie ook die naam gekregen, ook al zijn tandkwartels niet nader verwant aan kwartels. Tanden hebben ze trouwens ook niet, als vogels. W\u00e9l hebben ze een gekartelde snavelrand waar ze de naam aan ontlenen. In Burgers\u2019 Zoo kun je meerdere vertegenwoordigers van de fraaie tandkwartels leren kennen; naast de montezumakwartel ook de Gambels kuifkwartel in de Desert en de kuifbobwhite in de Mangrove..",
    "Montezumakwartel. Eigenschappen van de Montezumakwartel. Verspreiding. bosranden en struikgewas in berggebieden van Mexico en in het zuiden van de Verenigde Staten.",
    "Montezumakwartel. Eigenschappen van de Montezumakwartel. Voedsel. stengels, zaden, kleine plantenwortels, insecten.",
    "Montezumakwartel. Bijzonder gedrag. De montezumakwartel produceert een behoorlijk repertoire aan geluiden. Vooral het mannetje roept: met zijn felle zwart-witte gezichts- en borsttekening laat hij verschillende roepen horen, als hij een vrouwtje zoekt. In tegenstelling tot andere tandkwartels roept hij vanaf de grond en niet vanaf een verhoogde uitkijk..",
    "Montezumakwartel. Wist u dit al over montezumakwartels?. Mannetje en vrouwtje zijn bij deze soort makkelijk uit elkaar te houden. Het mannetje heeft een zwart-witte gezichts- en borsttekening; het vrouwtje heeft een schutkleur. \nHet hoofdvoedsel van deze vogels zijn de stengels en fijne wortels van verschillende Oxalis-soorten, familie van de klaverzuring. \nIn de Maya-Hoogcultuur werd de montezumekwartel als favoriet offerdier beschouwd. Dit omdat deze soort volgens de Maya niet uit modderige plassen zou drinken, maar kristalheldere dauwdruppels zou drinken. \nIn de eerste levensweek laten de ouderdieren hun jongen veelvoudig zien wat ze kunnen eten. Al na \u00e9\u00e9n week foerageren de kleintjes zelfstandig en na 10-12 weken zijn ze even zwaar als de ouders. \nBij bedreiging rennen montezumakwartels snel richting het dichtstbijzijnde struikgewas, waar ze muisstil tegen de grond aangedrukt blijven zitten. Dankzij hun mooie schutkleur op de rug zijn ze dan slechts lastig te vinden. \nMontezumakwartels komen voor in bergachtig gebied, tot een hoogte van 3000 meter..",
    "Montezumakwartel. Over de voortplanting. Montezumakwartels leven monogaam. Beide ouderdieren bebroeden de eieren. Montezumakwartels zijn nestvlieders, dus als de kuikens na zo\u2019n 22 dagen uitkomen, lopen ze meteen met de ouders mee..",
    "Montezumakwartel. E\u00e9n met de natuur. In het wild broeden deze vogels in de Verenigde Staten slechts een keer per jaar. Hun nest maken ze op de grond. Het broedsucces is afhankelijk van de regenval voorafgaand aan het broeden en uitkomen van de jongen. Als het voldoende regent, is er meer beschutting \u00e9n meer voedsel en zullen meer jongen groot worden. In Mexico broeden montezumakwartels wel vaker: twee keer per jaar; deze dieren gebruiken dus de lokale omstandigheden optimaal..",
    "Mexicaanse nonpareil. Mexicaanse nonpareil. De Mexicaanse nonpareil of purpergors is een zangvogel en daarmee een onderdeel van de allergrootste vogelgroep (meer dan 6500 soorten)! Binnen de groep van de zangvogels vallen ze onder de kleurvinken. In Burgers\u2019 Zoo zijn de andere zangvogels uit deze groep, zoals de rode kardinaal, de ultramarijnbisschop en de gele kernbijter in Burgers\u2019 Desert, zijn nauwste familie..",
    "Mexicaanse nonpareil. Eigenschappen van de Mexicaanse nonpareil. Verspreiding. open bossen en bosranden van Midden- en Noord-Amerika, Cariben.",
    "Mexicaanse nonpareil. Eigenschappen van de Mexicaanse nonpareil. Voedsel. graszaden, andere kleine zaden, insecten, spinnen.",
    "Mexicaanse nonpareil. Bijzonder gedrag. Het mannetje kan erg mooi en zuiver zingen. De zang is ook de makkelijkste manier om zo\u2019n vogeltje te spotten, want het gedraagt zich over het algemeen schuw en blijft graag in het struikgewas verstopt. Maar als het broedseizoen aanbreekt, gedragen de Mexicaanse nonpareils zich territoriaal en dan gaat het mannetje vanaf een opvallendere plek zingen. En als het vogeltje eenmaal gespot is, is het niet lastig om te determineren om welke soort het gaat: de kleurencombinatie bij de mannelijke vogel is uniek!.",
    "Mexicaanse nonpareil. Wist u dit al over Mexicaanse nonpareils?. Het mannetje van deze soort behoort tot de meest kleurrijke zangvogelsoorten op aarde. Daar verwijst ook hun naam naar! Die naam afgeleid van het Franse \u2018non pareil\u2019= \u2018geen gelijke\u2019. De felblauwe kop, rode buik en groen met geel gevlekte rug zijn inderdaad vrij uniek te noemen! Het vrouwtje is veel onopvallender; bruin met een tintje groengeel. \nAls je zijn snavel bekijkt, denk je bij de nonpareil vooral aan een zaadeter, maar hij neemt naar verhouding ook veel insecten tot zich. En dat niet alleen maar tijdens het broedseizoen, wanneer er jongen moeten worden gevoerd en de meeste zangvogels het hebben voorzien op eiwitrijke insecten. \nEr is waargenomen dat Mexicaanse nonpareils wel eens prooidiertjes uit spinnenwebben pakken! \nDe glanskoevogel, net als de Europese koekoek een broedparasiet, legt best vaak zijn ei in het nest van de nonpareil. Dat is flink werken voor het vrouwtje, want dat vreemde kroost is een stuk groter dan haar eigen jongen!.",
    "Mexicaanse nonpareil. Over de voortplanting. Het vrouwtje bebroedt de eieren alleen, en voert de jongen in de eerste twee weken ook alleen. Dan verlaten de jongen het nest en nemen beide ouders de zorg op zich. Het vrouwtje kan al een maand na het eerste legsel al weer aan een nieuwe broedronde beginnen..",
    "Mexicaanse nonpareil. E\u00e9n met de natuur. De winters brengen de Mexicaanse nonpareils in Florida, de Cara\u00efbische eilanden en Midden-Amerika door. Voor het broeden vliegen ze in de lente naar het zuidelijke deel van het Midden en oosten van de Verenigde Staten. Het is dus een trekvogeltje!.",
    "Noord-Amerikaans boomstekelvarken | Burgers' Zoo in Arnhem. Plek in het dierenrijk. Het Noord-Amerikaanse boomstekelvarken wordt ook wel \u2018oerzon\u2019 genoemd. Het is inderdaad een stekelvarken, maar zijn rond 30.000 stekels zijn deels verborgen in de lange, dichte vacht. Daardoor ziet deze soort er minder stekelig uit dan de stekelvarkens van Afrika en Azi\u00eb. In tegenstelling tot deze soorten klimmen de Amerikaanse stekelvarkens graag, zoals hun naam al zegt. Alle stekelvarkens zijn knaagdieren. Hun snijtanden groeien heel hun leven door. Andere knaagdieren in Burgers\u2019 Zoo zijn de cactusmuis, de katoenrat en het prairiehondje..",
    "Noord-Amerikaans boomstekelvarken | Burgers' Zoo in Arnhem. Eigenschappen van de Noord-Amerikaans boomstekelvarken. Verspreiding. bossen en halfwoestijnen in Noord-Amerika.",
    "Noord-Amerikaans boomstekelvarken | Burgers' Zoo in Arnhem. Eigenschappen van de Noord-Amerikaans boomstekelvarken. Voedsel. bladeren, bast, vruchten, bessen.",
    "Noord-Amerikaans boomstekelvarken | Burgers' Zoo in Arnhem. Bijzonder gedrag. Boomstekelvarkens zijn vooral \u2019s nachts actief. Alhoewel: \u2018actief\u2019\u2026 in de meeste nachten beweegt zo\u2019n dier nog geen 200 meter. Voorzichtig en rustig klimt de het boomstekelvarken van tak naar tak. Daarbij helpen de lange klauwen. Ook de stekels aan de onderkant van de staart helpen afglijden te voorkomen. Overdag houdt het Noord-Amerikaanse boomstekelvarken zich het liefst in de holte van een boom op..",
    "Noord-Amerikaans boomstekelvarken | Burgers' Zoo in Arnhem. Wist u dit al over Noord-Amerikaanse boomstekelvarkens?. In koudere gebieden van zijn verspreidingsgebied zoeken de dieren elkaar in de winter op. Ze delen dan vaak een gezamenlijke slaapplek, soms met acht of meer dieren bij elkaar. Zo houden ze elkaar een beetje warm. Een winterslaap houden ze niet, niet eens in Alaska! \nVolwassen boomstekelvarkens komen niet vaak naar de grond. Maar haar jong laat de moeder juist wel op de grond achter, op een verborgen plek. \u2019s Nachts zoekt ze haar jong op. Op de leeftijd van zes weken volgt het jong zijn moeder, maar blijft nog steeds onderaan de boom wachten totdat ze naar beneden klimt. \nBoomstekelvarkens paren in de herfst en krijgen hun jong in de lente. In de daaropvolgende herfst is het jong zelfstandig. \nNoord-Amerikaanse boomstekelvarkens vallen niet graag aan. Als ze zich bedreigd voelen, maken ze eerst geluiden, zetten hun haren en stekels overeind en scheiden stank af. Pas als het niet anders kan, gebruiken ze hun stekels..",
    "Noord-Amerikaans boomstekelvarken | Burgers' Zoo in Arnhem. Over de voortplanting. Het voortplantingsgedrag van Noord-Amerikaanse boomstekelvarkens is best bijzonder te noemen. Zodra een vrouwtje haar vruchtbaarheid door middel van geur en geluiden adverteert, komen meerdere van de anders zo territoriale en solitaire mannetjes bij elkaar. Er wordt in de bomen flink gevochten om een vrouwtje voor zich te winnen; bijten en elkaar steken hoort erbij. Is een mannetje gekozen, dan besproeit hij het vrouwtje voor de paring met zijn urine. De paring zelf duurt urenlang, daarna gaat iedereen weer zijn eigen gang..",
    "Noord-Amerikaans boomstekelvarken | Burgers' Zoo in Arnhem. E\u00e9n met de natuur. Ondanks de stekels als goede verdedigingswapens zijn er meerdere dieren die deze stekelige prooi aan kunnen. Onder meer rode lynxen, coyotes, poema\u2019s en vismarters eten wel eens een oerzon. Maar van geen roofdier lijken ze de favoriete prooi. De poema bijvoorbeeld jaagt vaker op boomstekelvarkens, als herten en hazen schaars zijn..",
    "Noord-Amerikaans boomstekelvarken | Burgers' Zoo in Arnhem. Nieuwe diersoorten: Holengravers en boomklimmers. Pas sinds 2022 is deze diersoort in Burgers\u2019 Zoo te bewonderen. Samen met de zwartstaartprairiehondjes bewonen ze het grootste verblijf van deze nagebouwde Amerikaanse woestijn..",
    "Zwartstaartprairiehond | Burgers' Zoo in Arnhem. Plek in het dierenrijk. Prairiehonden zijn uiteraard geen familie van honden, maar knaagdieren! Daarbinnen zijn ze het meest verwant aan de eekhoorn. Omdat ze ondergrondse gangenstelsels bouwen, soms rechtop wacht houden en in heel sociale groepen leven, worden prairiehonden wel eens met stokstaartjes verward. Daar zijn ze dus ook geen familie van, want stokstaartjes zijn wel roofdiertjes..",
    "Zwartstaartprairiehond | Burgers' Zoo in Arnhem. Eigenschappen van de Zwartstaartprairiehond. Leefwijze. in grote, gelaagde sociale groepen.",
    "Zwartstaartprairiehond | Burgers' Zoo in Arnhem. Bijzonder gedrag. Het sociaal systeem van deze overdag actieve knaagdieren is zeer boeiend. De basiseenheid van een groep is een harem, bestaande uit \u00e9\u00e9n of hooguit twee mannetjes met zijn vrouwtjes. Zo\u2019n haremgroepje bij prairiehonden heet een \u2018coterie\u2019. De leden van \u00e9\u00e9n coterie gaan vriendelijk met elkaar om. Dat geldt niet voor de andere bewoners van hun grote, ondergrondse stad; daarmee kunnen ze behoorlijke conflicten hebben. Een prairiehondenstad kan meer dan duizend bewoners hebben en pakweg 40 hectare groot zijn \u2013 zo groot als heel Burgers\u2019 Zoo!.",
    "Zwartstaartprairiehond | Burgers' Zoo in Arnhem. Wist u dit al over zwartstaartprairiehonden?. Het meest gebruikte level van hun ondergronds gangenstelsel is vier meter onder de aarde. Daar bevinden zich onder andere de kamers waar ze slapen en de werpkamers. \nPrairiehonden hebben ondergrondse toiletkamers. Hun uitwerpselen bedekken ze met aarde. Is een toiletkamer vol, dan graven ze een nieuwe. \nDe gemiddelde leeftijd van een prairiehond in de natuur is \u00e9\u00e9n jaar. De oudste bekende zwartstaartprairiehond in het wild is acht jaar oud geworden; in dierentuinen is dat een normale leeftijd voor deze soort. \nZwartstaartprairiehonden houden in tegenstelling tot de meeste andere prairiehonden geen winterslaap. Ook in de winter zie je ze regelmatig boven de grond. \nTot begin deze eeuw mocht je in de Verenigde Staten prairiehonden als huisdier houden. De dieren werden voor de handel vaak uit het wild gehaald. Vangst en verkoop zijn nu inmiddels verboden. Dat is maar beter ook, want deze knagers zijn geen geschikte huisdieren..",
    "Zwartstaartprairiehond | Burgers' Zoo in Arnhem. Over de voortplanting. Normaliter paren vrouwtjes prairiehonden op \u00e9\u00e9n dag in het jaar. Worden ze dan niet drachtig, dan hebben ze nog een tweede kans, bij de tweede eisprong een kleine twee weken later. De paringen vinden bijna uitsluitend onder de grond plaats. Daar worden later ook de blinde, kale en dove jongen geboren. Pasgeboren prairiehonden zijn dus typische nestblijvers die pas op de leeftijd van zes weken zo mobiel zijn dat ze de wereld boven de grond beginnen te ontdekken..",
    "Zwartstaartprairiehond | Burgers' Zoo in Arnhem. E\u00e9n met de natuur. Een grote groep zwartstaartprairiehonden eet behoorlijk veel gras. Daarbij beginnen ze altijd direct bij de uitgangen van hun holenstelsel met eten. Dat is veiliger \u00e9n heeft het voordeel dat de vegetatie rondom het gangenstelsel korter is. Zodoende hebben roofdieren minder dekking. Door hun graafactiviteit wordt de grond beter belucht. De samenstelling van planten op en direct rondom een stad prairiehonden is anders dan elders!.",
    "Zuurzak. Zuurzak. De zuurzak, ook wel guan\u00e1bana of graviola genoemd, groeit als een boom die tien meter hoog kan worden. Hij heeft een gladde grijze bast en de stam wordt meestal niet al te dik. Ook een jonge, kleine boom van een meter of twee kan al vruchten dragen. De jonge takken zijn enigszins behaard en de bladeren zijn ovaal van vorm en gaafrandig. Heel opvallend zijn de vruchten van de zuurzak. Die groeien direct aan de stam, een verschijnsel dat cauliflorie genoemd wordt. Het zijn vrij grote en felgroene vruchten die 6 kilo kunnen wegen en tot 35 centimeter groot kunnen worden. De zuurzak lijkt schubjes te hebben met punten aan het einde. Die punten zijn echter buigzaam, dus je kunt een vallende zuurzak gewoon vangen zonder pijnlijke vingers te krijgen. Als je de vrucht opensnijdt, zie je prachtig roomwit vruchtvlees en grote zwarte pitten erin. Hij ruikt heerlijk bloemig en zoet! Het vruchtvlees wordt wel snel bruin, dus snel verwerken (of direct opeten) is een vereiste..",
    "Zuurzak. Eigenschappen van de Zuurzak. Plantenfamilie. Zuurzakfamilie (Annonaceae).",
    "Zuurzak. Eigenschappen van de Zuurzak. Oorspronkelijke verspreiding. Midden-Amerika en het noorden van Zuid-Amerika.",
    "Zuurzak. Eigenschappen van de Zuurzak. Tegenwoordige verspreiding. Midden-Amerika, noorden van Zuid-Amerika, delen van Australi\u00eb, India, Oost-Azi\u00eb en West-Afrika.",
    "Zuurzak. Bijzondere aanpassing aan de leefomgeving. Deze boom heeft een hoge luchtvochtigheid nodig en een warm klimaat om goed te kunnen gedijen. Je kunt hem makkelijk uit zaad opkweken en hij groeit snel. De wortels van de boom gaan echter niet diep de grond in, dus hoewel deze Annona het beste tegen droogte kan van alle Annona\u2019s die er zijn, heeft de zuurzak wel structureel bewatering en enigszins vruchtbare grond nodig..",
    "Zuurzak. Wist u dat?. Indonesi\u00ebrs noemen de zuurzak ook wel de Nederlandse doerian (Durian belanda), omdat Nederlanders de echte doerian vaak te vies vinden ruiken. Ze geven daarom vaak de voorkeur aan de zuurzak, hoewel dat toch echt een andere vrucht is. \nAls je in Midden-Amerika zuurzaksap besteld, dan wordt dat vaak vers gemaakt en uit jerrycans geschonken op de markt. Het heeft een heerlijke zoetzure smaak. Je kunt zuurzaksap trouwens ook in Nederlandse toko\u2019s kopen, maar dan wel uit blik. Ook heel lekker! \nDe zuurzakfamilie is een flinke familie, met best wat bekende verwanten. Zo is ook de zoetzak familie van de zuurzak \u00e9n de cherimoya. Die beide bomen hebben we trouwens ook in de Bush!.",
    "Zuurzak. Plant-dier-relatie. Het aromatische van de vruchten ontgaat ook de dieren niet. Als de vruchten bijna helemaal rijp zijn, wordt het interessant voedsel voor vogels en fruitetende vleermuizen. Daarnaast is de zuurzak een waardplant voor de Graphium agamemnon, een vlinder die zijn eitjes onder de bladeren van de plant legt. Die soort hebben wij in de Bush niet, maar in het wild doen de rupsen van die vlinder zich lekker tegoed aan de bladeren waaronder ze uit hun ei gekomen zijn..",
    "Zuurzak. Gebruik door de mens. De vruchten van de zuurzak zijn heel populair om frisdrank en ijs van te maken. De plant wordt daarom wereldwijd veel verbouwd in tropische gebieden. In Nederland is het wat lastiger om een hele vrucht op een markt te kunnen kopen, omdat hij best kwetsbaar is en dus snel plekjes krijgt bij het vervoeren. Traditioneel wordt de plant ook gebruikt voor medicinale doeleinden; de bladeren van de boom werden en worden gebruikt als medicijn tegen hoge bloeddruk. Ook denken sommige mensen (ook in Europa) dat de plant preventief gebruikt kan worden tegen bepaalde vormen van kanker, maar dit is niet bewezen..",
    "Zuurzak. Bedreiging & bescherming. De zuurzak is een nutsgewas, dat zeer populair is in diverse tropische gebieden. De boom is daarom op diverse continenten aangeplant. Hij is door de IUCN, op basis van de Rode Lijst-criteria, aangemerkt als een plant die de \u2018Minste Zorg\u2019 behoeft. Dus we hoeven ons vooralsnog geen zorgen te maken om zijn voortbestaan..",
    "Zuurzak. De zuurzak in Burgers\u2019 Bush. In de Bush, aan de Ocean-zijde van de hal kun je de zuurzak op verschillende plekken zien groeien, bloeien \u00e9n vruchten dragen. Hij staat rechts halverwege de grote betonnen trap die je oploopt om de hele hal te kunnen overzien. Ook kun je een \u2013 enigszins kleiner \u2013 boompje treffen aan de zijkant van de kleinere betonnen trap dichtbij de grote waterval. Op beide plekken kun je de bloeiwijzen en de vruchten goed op ooghoogte zien hangen..",
    "Reuzenpijpbloem. Uiterlijke kenmerken. De familie van de Aristolochia\u2019s bestaat uit zo\u2019n 500 soorten. Deze pijpbloemen komen voornamelijk voor in de tropen en subtropen, maar er zijn ook enkele Europese soorten. De meeste Aristolochia\u2019s zijn struiken en klimmers en ook de Aristolochia grandiflora is een klimmer, die uitlopers maakt van tientallen meters lang. De stengels zijn vrij dun en driekantig, de bladeren zijn zo\u2019n 20 \u00e0 30 centimeter in doorsnede en de bloemen zelf zijn zeer groot, zo\u2019n 50 centimeter (dat is exclusief de sliert aan de onderkant, die ook nog wel 40 centimeter kan worden). De kenmerkende pijpvorm zie je als je de bloeiwijze een kwartslag draait, die zit aan de achterkant..",
    "Reuzenpijpbloem. Eigenschappen van de Reuzenpijpbloem. Plantenfamilie. Pijpbloemfamilie (Aristolochiaceae).",
    "Reuzenpijpbloem. Eigenschappen van de Reuzenpijpbloem. Tegenwoordige verspreiding. Midden-Amerika, Cuba, Puerto Rico, delen van Australi\u00eb.",
    "Reuzenpijpbloem. Bijzondere aanpassing aan de leefomgeving. Aristolochia\u2019s ruiken vaak heel sterk naar rottend vlees en daarmee lokken ze hun bestuivers. De reuzenpijpbloem ruikt vooral heel lekker voor vliegen, die door de aasgeur dusdanig aangetrokken worden dat ze helemaal de bloem inkruipen totdat ze aan de achterzijde onderin de \u2018pijp\u2019 belanden. Daar worden ze door de plant twee dagen vastgehouden. De eerste dag is de bloem in vrouwelijke toestand en dan bestuiven de insecten de stampers en de tweede dag verandert de bloem in mannelijke toestand, waarna de insecten met stuifmeel overladen worden. Daarna worden de bestuivers weer losgelaten en is de bloem bestoven..",
    "Reuzenpijpbloem. Wist u dat?. Niet alleen de bloemen van de reuzenpijpbloem zijn geurig, ook de stengels geven bij kneuzing of snoeien een typisch \u2018Aristolochia-luchtje\u2019 af. Het ruikt naar een mengsel van petroleum en keukenkruiden. Die geur hebben meer pijpbloemsoorten als je de stengels kneust. \nDe naam Aristolochia is een oorspronkelijk Griekse samentrekking voor \u2018beste\u2019 en \u2018geboorte\u2019. Waarschijnlijk slaat dit op de vorm van de bloem, die wel iets weg heeft van het vrouwelijk geslachtsorgaan. \nAristolochia\u2019s werden al 2000 jaar geleden gebruikt om wee\u00ebn bij vrouwen op te wekken en na de bevalling om het afstoten van de placenta te bevorderen..",
    "Reuzenpijpbloem. Plant-dier-relatie. Deze grootbloemige pijpbloem zorgt dus voor voedsel voor verschillende insecten (de eerdergenoemde vliegen, maar ook voor hoornaars en enkele soorten vlinders). Bij ons in de Bush worden de bloemen niet zo vaak bestoven, omdat we niet veel vliegende insecten hebben. Maar een heel enkele keer vinden we een zaaddoos van de reuzenpijpbloem, waar dan veel kleine schubachtige zaadjes in zitten. De bloemen of bladeren zijn verder niet heel smakelijk voedsel voor veel dieren. Alleen bij de kolenbranderschildpadden worden de bloemen wel eens aangeknaagd. Dan zien we precies op schildpadhoogte een aantal hapjes die uit de bloeiwijzen genomen zijn..",
    "Reuzenpijpbloem. Gebruik door de mens. De reuzenpijpbloem is giftig voor de mens en er zijn, voor zover bekend, geen toepassingen voor de mens bekend..",
    "Reuzenpijpbloem. Bedreiging & bescherming. Deze soort is nog niet ge\u00ebvalueerd op basis van IUCN Rode Lijst-criteria. Hij is op diverse plekken op de wereld ge\u00efntroduceerd en lijkt nergens een zeer bedreigde status te hebben. De plant wordt overigens ook verkocht op de Europese markt als kuipplant, dus ook in Europa kun je hem in de zomer af en toe buiten zien groeien..",
    "Reuzenpijpbloem. Reuzenpijpbloemen in Burgers\u2019 Bush. De reuzenpijpbloem is in de Bush te vinden aan de Ocean-zijde van de hal. Hij wordt elk jaar flink gesnoeid in de winter, dus je kunt hem vooral in de zomer zien groeien (en bloeien!) in dit ecodisplay. De uitlopers worden enkele tientallen meters lang en proberen een weg omhoog te vinden, dus je kunt de bladeren en bloemen vooral hoog boven je hoofd zien, bij de kolenbranderschildpadden, boven de ingang van de Ocean en bij de hoge trap aan Ocean-zijde die je laat uitkijken over de hele Bush. Als de reuzenpijpbloem bloeit, dan bloeit hij vaak ook enkele weken (of zelfs maanden) achter elkaar. Je ruikt hem vaak eerder dan je hem ziet, want net als veel andere soorten Aristolochia ruikt ook deze pijpbloem naar rottend vlees. Kijk dus vooral omhoog als je een vies luchtje ruikt!.",
    "Suikerpalm | Burgers' Zoo in Arnhem. Uiterlijke kenmerken. De suikerpalm is een flinke palm met een dikkere stam dan je van de kokospalmen gewend bent. De stam is niet glad, maar is over de hele oppervlakte bedekt met oude bladvoeten die hem veel structuur geven. Tussen die bladvoeten zijn er ook nog allerlei stukjes donkere vezels en soms ook vrij lange, dunne stekels. De heel lange, geveerde bladeren van deze palm worden tot 10 meter lang en zijn duidelijk naar boven gericht, hun uiteindes wijzen allemaal hoger dan horizontaal..",
    "Suikerpalm | Burgers' Zoo in Arnhem. Eigenschappen van de Suikerpalm. Tegenwoordige verspreiding. verbouwd in Zuidoost-Azi\u00eb.",
    "Suikerpalm | Burgers' Zoo in Arnhem. Eigenschappen van de Suikerpalm. Groeivorm. tot 20 meter hoge palm.",
    "Suikerpalm | Burgers' Zoo in Arnhem. Eigenschappen van de Suikerpalm. IUCN status. niet beoordeeld, maar lijkt niet bedreigd.",
    "Suikerpalm | Burgers' Zoo in Arnhem. Bijzondere aanpassing aan de leefomgeving. Van nature wortelen deze palmen vrij diep. Doordat ze vaak op steile hellingen en bij oevers van \u00a0rivieren groeien, houden ze met hun wortels de aarde goed vast en voorkomen zo erosie..",
    "Suikerpalm | Burgers' Zoo in Arnhem. Wist u dit al over de suikerpalm?. Met een kleine suikerpalmplantage ben je letterlijk en figuurlijk zoet: het oogsten gebeurt handmatig en is behoorlijk bewerkelijk: je moet namelijk via een lange ladder in de hoge palm klimmen om bij de bloeiwijze te komen. \nSuikerpalmen worden met name op de Filipijnen, op Sulawesi en op Borneo verbouwd. \nVolgens de volksmythes op de Sunda-eilanden, woont een vrouwelijke bosgeest genaamd \u2018Wewe Gombel\u2019 in de suikerpalm. Ze houdt daar ook de volgens de verhalen door haar ontvoerde kindjes vast. \nZoals alle palmen gebruikt de suikerpalm een zeer effici\u00ebnte manier van fotosynthese (de C4 fotosynthese, voor de kenners). Deze maakt snelle groei en veel suikerproductie mogelijk, maar vereist veel zonlicht. Op de open plekken langs de oevers is daar genoeg van. Maar mogelijk mijdt de palm daarom het dicht begroeide binnenste van het regenwoud..",
    "Suikerpalm | Burgers' Zoo in Arnhem. Plant-dier-relatie. Tal van dieren houden zich graag in suikerpalmen op: vogels nestelen er, boomlevende slangen doen er een dutje en de grote palmen zijn ook wel eens rustplek voor vleermuizen. Op de Filipijnen leven vrij grote, boombewonende knaagdieren, de nevelratten. Ook deze nevelratten klimmen graag in de palmen en eten daar zelfs het stugge blad van..",
    "Suikerpalm | Burgers' Zoo in Arnhem. Gebruik door de mens. Deze palm heeft de mens veel te bieden! Uit de steel van de mannelijke bloeiwijze vloeit na aansnijden een suikerhoudend vocht, en wel zo\u2019n 30 liter per dag! Na indampen levert dit de \u00a0heerlijke arenga-suiker. Of je neemt het suikersap als basis voor biobrandstof of alcohol. Het blad wordt als dakbedekking gebruikt, de bladvezels als rotbestendig touw..",
    "Suikerpalm | Burgers' Zoo in Arnhem. Bedreiging & bescherming. In sommige regio\u2019s van zijn verspreidingsgebied vind je niet heel veel suikerpalmen meer. Doordat hij graag op hellingen groeit, heeft hij nog een soort veilig gebied: de vlakkere stukken worden vaak ontbost ten gunste van landbouw, vooral om grootschalige oliepalmplantages aan te leggen..",
    "Suikerpalm | Burgers' Zoo in Arnhem. De suikerpalm Burgers\u2019 Bush. In de Bush staat een aantal indrukwekkend grote suikerpalmen. Uiteraard zijn ze te vinden in het Azi\u00eb-gedeelte. Kijk in de Bush uit naar de jeep die van het pad gereden is. Aan de andere kant van dat pad, richting de otters, groeien de suikerpalmen. Helaas hebben de suikerpalmen in de Bush nog nooit gebloeid, dus de ambachtelijke manier van suikersap oogsten hebben we nog niet kunnen uitproberen..",
    "Broodboom | Burgers' Zoo in Arnhem. Uiterlijke kenmerken. De broodboom is een flinke boom met bladeren die wel bijna een meter lang kunnen zijn. De vorm van de bladeren is qua algehele omtrek ovaal tot eivormig, maar aan de randen zijn de bladeren diep gelobd. De kenmerkende vruchten zijn groen, bijna kogelrond en wegen ongeveer een kilo. Deze vruchten hebben een oneffen oppervlak, maar ook weer niet zoveel structuur als de nog grotere vruchten van de nauwe familie van de broodboom, de jackfruitboom..",
    "Broodboom | Burgers' Zoo in Arnhem. Eigenschappen van de Broodboom. Plantenfamilie. Moerbeifamilie (Morcacaea).",
    "Broodboom | Burgers' Zoo in Arnhem. Eigenschappen van de Broodboom. Oorspronkelijke verspreiding. eilanden van Zuidoost-Azi\u00eb.",
    "Broodboom | Burgers' Zoo in Arnhem. Eigenschappen van de Broodboom. Tegenwoordige verspreiding. Zuidoost-Azi\u00eb, tropisch Amerika, Afrika.",
    "Broodboom | Burgers' Zoo in Arnhem. Eigenschappen van de Broodboom. Groeivorm. tot 30 meter hoge boom.",
    "Broodboom | Burgers' Zoo in Arnhem. Bijzondere aanpassing aan de leefomgeving. De broodboom is een echte bewoner van het tropisch regenwoud. Hij heeft minimaal 2000 mm neerslag per jaar nodig, dat is veel meer dan dat er in Nederland valt. Ook heeft hij jaarrond hoge temperaturen nodig, 15 graden Celsius vindt hij al te fris. Wel is hij tolerant voor zout in de grond en hij kan ook op koraalzand groeien. Dat maakt het mogelijk dat hij in Azi\u00eb op de archipels tot aan de kust voorkomt..",
    "Broodboom | Burgers' Zoo in Arnhem. Wist u dit al over de broodboom?. Het verhaal gaat dat de muiterij op het schip \u2018Bounty\u2019 mede veroorzaakt werd door broodbomen. Aan boord waren veel jonge boompjes, om deze soort als latere koolhydraat-leveranciers te introduceren op Tahiti. De bemanning was niet blij met het feit dat het schaarse drinkwater aan de boompjes werd gegeven. \nEen enkele boom kan tussen 50 en 200 vruchten per jaar voortbrengen, dat is zo\u2019n 200 kilo om te oogsten! \nDe vrucht van de broodboom komt niet voort uit \u00e9\u00e9n bloemetje, maar wordt door de hele bloeiwijze gevormd, met tal van bevruchte bloemen. Botanici noemen dit een \u2018verzamelvrucht\u2019. Andere voorbeelden voor dit type vrucht zijn de ananas en de vrucht van de plataan..",
    "Broodboom | Burgers' Zoo in Arnhem. Plant-dier-relatie. Insecten, vooral bijen, komen op de bloemen van deze boom af. Het is echter niet duidelijk of ze daadwerkelijk noodzakelijk zijn voor de bestuiving. Mogelijk wordt de broodboom vooral bestoven door de wind. Waar de broodboom in Zuidoost-Azi\u00eb in het bos en niet in een tuin groeit, krijgt hij om zijn vruchten bezoek van allerlei vruchten etende dieren zoals de Aziatische olifant en de orang-oetan..",
    "Broodboom | Burgers' Zoo in Arnhem. Gebruik door de mens. De vruchten van de broodboom vormen in sommige Aziatische regio\u2019s een basisvoedsel voor de mensen. De vruchten bevatten veel zetmeel, net als aardappelen en granen. Men maakt er deeg van, of bakt of frituurt het in reepjes gesneden vruchtvlees. Er zijn veel gecultiveerde varianten, die geen zaden meer aanmaken. Anderzijds zijn er ook cultivars die juist veel en vrij grote zaden vormen, want ook deze worden graag gegeten. Ook het hout van deze boom wordt gebruikt, onder meer voor het bouwen van huizen en vervaardigen van kano\u2019s..",
    "Broodboom | Burgers' Zoo in Arnhem. Bedreiging & bescherming. De broodboom aan sich is niet bedreigd. Maar een aantal nauw verwante soorten uit hetzelfde plantengeslacht wordt als kwetsbaar gecategoriseerd door de experts van de Rode Lijst..",
    "Broodboom | Burgers' Zoo in Arnhem. De broodboom in Burgers\u2019 Bush. Een mooi, groot exemplaar broodboom staat op een centrale plek in de Bush. U vindt de boom tegenover de serre, bij de ontmoetingsplek met het ronde afdak. De broodboom in de Bush draagt regelmatig vruchten. Om gasten te waarschuwen voor vallende vruchten, is er ook een bord geplaatst onder de boom. Dat helpt mensen meteen om omhoog te kijken en de vruchten pas te ontdekken. Zo\u2019n bord hebben de toerako\u2019s niet nodig. Deze vogels weten de broodvruchten wel te waarderen. Ze hakken met hun snavels in de vruchten om aan het vruchtvlees te komen. Een leuke, tropische aanvulling op hun normaal dieet!.",
    "Moerasorchidee | Burgers' Zoo in Arnhem. Uiterlijke kenmerken. De moerasorchidee heeft ca 80-100 cm lange bladeren die er in de lengte geplooid uitzien. Onder de grond heeft hij de voor de orchidee\u00ebn kenmerkende dubbele wortelknol waaraan de plantenfamilie haar naam dankt. \u2018Orchis\u2019 is namelijk Grieks voor \u2018testikels\u2019! Als de moerasorchidee bloeit, is hij niet over het hoofd te zien. De bloemstelen worden tussen \u00e9\u00e9n en twee meter hoog en daaromheen vind je tussen tien en twintig bloemen in de kleuren geel, roze en bruin..",
    "Moerasorchidee | Burgers' Zoo in Arnhem. Eigenschappen van de Moerasorchidee. Plantenfamilie. Orchidee\u00ebn (Orchidaceae).",
    "Moerasorchidee | Burgers' Zoo in Arnhem. Eigenschappen van de Moerasorchidee. Oorspronkelijke verspreiding. tropisch Azi\u00eb, Pacifische eilanden en Australi\u00eb.",
    "Moerasorchidee | Burgers' Zoo in Arnhem. Eigenschappen van de Moerasorchidee. Tegenwoordige verspreiding. verwilderd onder meer op Hawa\u00ef, Florida en Panama.",
    "Moerasorchidee | Burgers' Zoo in Arnhem. Eigenschappen van de Moerasorchidee. Groeivorm. terrestrisch, tot 1 meter hoog.",
    "Moerasorchidee | Burgers' Zoo in Arnhem. Eigenschappen van de Moerasorchidee. IUCN status. in delen van het verspreidingsgebied bedreigd.",
    "Moerasorchidee | Burgers' Zoo in Arnhem. Bijzondere aanpassing aan de leefomgeving. Veel tropische orchidee\u00ebnsoorten leven epifytisch, dus op de takken van bomen. Deze soorten zijn succulent en slaan een voorraadje water op in hun blad. Zo niet de moerasorchidee. Die groeit op de grond en heeft bij gebrek aan succulente bladeren veel water nodig; vandaar dat ze vooral op zeer natte grond groeien..",
    "Moerasorchidee | Burgers' Zoo in Arnhem. Wist u dit al over de moerasorchidee?. De orchidee\u00ebn-familie is \u00e9\u00e9n van de soortenrijkste plantenfamilies op aarde. Er bestaan wereldwijd meer dan 20.000 soorten orchidee\u00ebn! Ook in Nederland komt een handvol soorten in de natuur voor. \nDe bloeitijd van de moerasorchidee is in Azi\u00eb van september tot november. In Australi\u00eb bloeit hij van april tot juni. En in Burgers\u2019 Bush zie je hem in hartje winter bloeien. \nAl in de 18de eeuw werd deze orchidee naar Europa gebracht. Het was in die tijd heel lastig om orchidee\u00ebn uit warme landen in Europa aan het bloeien te krijgen. Pas dan kan men de vele orchidee\u00ebnsoorten echter van elkaar onderscheiden. De moerasorchidee was de eerste tropische orchidee die in Engeland bloemen vormde! \nTegenwoordig is deze plantensoort in horticultuur goed te houden. Hij is uiteraard niet winterhard, dus als buitenplant jaarrond in ons klimaat zeker niet geschikt..",
    "Moerasorchidee | Burgers' Zoo in Arnhem. Plant-dier-relatie. In de natuur wordt deze plant vooral bestoven door houtbijen, dat zijn vrij grote vliesvleugelige insecten. Op de aantrekkelijke geur van de bloem komen wel meer insecten af, zoals vlinders, kevers of andere soorten bijen en hommels. Toch volbrengen alleen de houtbijen de bestuiving..",
    "Moerasorchidee | Burgers' Zoo in Arnhem. Gebruik door de mens. De moerasorchidee is als tuinplant geliefd om zijn mooie bloeiwijze. Waar het klimaat deze plant gunstig is gezind, kan hij buiten zijn oorspronkelijk verspreidingsgebied verwilderen. De kleine zaadjes worden door de wind gewoon de natuur mee in genomen, en zo verspreidt de plant zich verder. Gelukkig is de moerasorchidee geen woekeraar!.",
    "Moerasorchidee | Burgers' Zoo in Arnhem. Bedreiging & bescherming. In delen van zijn verspreidingsgebied is de moerasorchidee inmiddels zeldzaam geworden. Met name in Australi\u00eb geldt hij als bedreigd. Oorzaken zijn onder meer het illegaal plukken, het vertrappen door vee en het droogleggen van moerasgebieden..",
    "Moerasorchidee | Burgers' Zoo in Arnhem. De moerasorchidee in Burgers\u2019 Bush. Deze planten zijn rondom het rijstterras te vinden. Buiten de bloeitijd trekt hij misschien niet veel aandacht, maar als hij bloeit is hij erg fotogeniek..",
    "Gewone bamboe. Uiterlijke kenmerken. Bamboe is een verzamelnaam voor een groep van maar liefst ongeveer 1200 planten, een geslacht in de grassenfamilie.\u00a0De grootste soorten bamboe kunnen 50 meter hoge stengels aanmaken, de kleinste bereiken nog niet eens \u00e9\u00e9n meter. De gewone bamboe is met 10-20 meter al een behoorlijk grote bamboesoort. De stengels van deze soort kunnen groen of goudgeel zijn..",
    "Gewone bamboe. Eigenschappen van de Gewone bamboe. Oorspronkelijke verspreiding. China en vasteland Zuidoost-Azi\u00eb.",
    "Gewone bamboe. Eigenschappen van de Gewone bamboe. Tegenwoordige verspreiding. wereldwijd, in Europa alleen in tuinen.",
    "Gewone bamboe. Eigenschappen van de Gewone bamboe. Groeivorm. tot 20 meter hoge stengels.",
    "Gewone bamboe. Bijzondere aanpassing aan de leefomgeving. Bamboe is een zeer snelle groeier, sommige soorten groeien met tot 40 cm/dag, soms wordt zelfs gezegd tot 100 cm per dag! Om dit te presteren heeft de bamboe veel licht nodig, en een effici\u00ebnte fotosynthese. De gewone bamboe is een harde plant, die weliswaar het liefst op vochtige grond staat, maar ook wat kou en droogte kan hebben. Bij langere droogte verliest deze plant haar blad..",
    "Gewone bamboe. Wist u dit al over de gewone bamboe?. De meeste bamboes bloeien wel, maar slechts \u00e9\u00e9n keer in 60-120 jaar. Na de bloei sterven alle bamboes van dezelfde soort af. Dit gebeurt over de hele wereld op hetzelfde moment. Uit de ontstane zaden kiemen weer jonge planten. \nBamboe is er heel goed in om zich zonder zaden voort te planten, namelijk ongeslachtelijk, met zijscheuten. Diverse bamboesoorten zijn daar zo goed in, dat tuinders ze als woekeraars zien, die moeilijk ooit weer uit de tuin weg zijn te krijgen. \nBamboe maakt als gras geen hout aan. Toch zijn de stengels zeer stevig. En zo is bamboe het enige gras waar je in kunt klimmen!.",
    "Gewone bamboe. Plant-dier-relatie. Bamboeblad is zeer vezelrijk en lastig te verteren, en bovendien bevatten veel soorten blauwzuur, waardoor het als diervoedsel voor de meeste dieren niet geschikt is. Beroemde bamboe-etende dieren zijn de grote en de kleine panda, en ook een aantal soorten bamboemaki\u2019s uit Madagaskar dragen hun naam helemaal terecht. Ook gorilla\u2019s lusten bamboe, maar dan de jonge scheutjes en niet het oude blad..",
    "Gewone bamboe. Gebruik door de mens. De stengels worden als bouwmateriaal gebruikt voor van alles en nog wat, bamboe kan worden geperst tot parket, borden en bekers en wordt steeds belangrijker in de textielindustrie. De gekookte, jonge stengels zijn in de culinaire wereld bekend, als bamboescheuten. En bamboe wordt wereldwijd veel als sierplant gebruikt. De zo genoemde \u2018Lucky bamboo\u2019 is echter in werkelijkheid g\u00e9\u00e9n bamboe, maar een soort drakenbloedboom!.",
    "Gewone bamboe. Bedreiging & bescherming. De gewone bamboe is zeker niet bedreigd. Buiten zijn natuurlijk verspreidingsgebied is hij inmiddels\u00a0 hij in vele regio\u2019s thuis. Deze plant is allesbehalve zeldzaam..",
    "Gewone bamboe. De gewone bamboe in Burgers\u2019 Bush. De gewone bamboe is de zeer grote bamboe die op meerdere plekken in de Bush te vinden is, bijvoorbeeld in de buurt van het rijstveld. Helaas moeten we onze grote bamboesoort in zijn hoogte beperken, anders zou die zo door het dak van de Bush heen groeien. We hoeven echter daarvoor niet te zagen of te knippen; hard schudden voldoet. De gewone bamboe kan weliswaar een nachtje vorst overleven, maar houdt toch meer van warmere temperaturen. Andere soorten bamboe daarentegen zijn winterhard. In Europese dierentuinen wordt bamboe daarom vaak buiten geplant omdat deze planten ze ook \u2019s winters hun bladeren houden en groen zijn. In Burgers\u2019 Zoo is bij de aanleg van de\u00a0Rimba\u00a0met zijn Zuidoost-Aziatische soorten ook veel bamboe ingeplant, in de buitenlucht. Decoratief en passend!.",
    "Boomaristolochia | Burgers' Zoo in Arnhem. Uiterlijke kenmerken. Er zijn zo\u2019n 500 soorten pijpbloemige planten uit het geslacht Aristolochia. Ze zijn te vinden in de tropen en subtropen, maar ook de zogenoemde \u2018Duitse pijp\u2019 die wel eens in Nederlandse tuinen wordt aangeplant, hoort bij die groep. De meeste leden uit de familie zijn struikjes of klimmers. Maar de boomaristolochia groeit, zoals de naam al zegt, als boompje. Deze boom wordt zes meter hoog, en heeft een structuurrijke, kurkachtige bast. Hij vertakt sterk. De bladeren zijn ovaal met gave randen. De heel opvallende bloemen groeien direct aan de stam..",
    "Boomaristolochia | Burgers' Zoo in Arnhem. Eigenschappen van de Boomaristolochia. Plantenfamilie. pijpbloemfamilie (Aristolochiaceae).",
    "Boomaristolochia | Burgers' Zoo in Arnhem. Eigenschappen van de Boomaristolochia. Tegenwoordige verspreiding. niet door de mens verder verspreid.",
    "Boomaristolochia | Burgers' Zoo in Arnhem. Bijzondere aanpassing aan de leefomgeving. Biologen vermoeden dat de boomaristolochia gebruik maakt van het feit dat er in het regenwoud veel schimmels en paddenstoelen te vinden zijn. In het midden van zijn donkerrood met witte bloemen lijkt een paddenstoeltje van 1 cm hoog te groeien. Deze fop-paddenstoel lokt paddenstoelmuggen naar binnen. Achterin de bloem wordt de mug een dag vastgehouden in een holle ruimte in de bloem. Daar komt het diertje onder het stuifmeel. Na een dag verwelkt de bloem en kan de mug ontsnappen. Als de mug in een volgende lok-paddenstoel-truc trapt, zet hij het stuifmeel daar af en bevrucht zo de bloem. Een prachtig verhaal, maar voorlopig nog niet bewezen, want deze boom is in de natuur nog niet bestudeerd!.",
    "Boomaristolochia | Burgers' Zoo in Arnhem. Wist u dit al over de boomaristolochia?. \u2018Aristolochia\u2019 is Oudgrieks voor \u2018beste geboorte\u2019. Niet zozeer omdat dit plantje wee\u00ebn opwekt of bevallingen soepel laat verlopen, maar vermoedelijk omdat men de bloem een beetje op vrouwelijke geslachtsdelen vond lijken. \nIn Burgers\u2019 Zoo zijn vele soorten Aristolochia te zien. De meest opvallende soorten vindt men in de Bush, zoals de reuzenpijpbloem met haar 30 cm grote bloemen. Omdat het klimmers zijn die hoog in de gastheer-bomen bloeien, worden ze toch nog vaak over het hoofd gezien door bezoekers. \nOok de Mangrove groeit er een aantal soorten Aristolochia\u2019s. Niet alleen maar omdat ze goed in het Belizaans tropisch droogbos passen, maar ook omdat ze de waardplant zijn voor diverse soorten vlinderrupsen..",
    "Boomaristolochia | Burgers' Zoo in Arnhem. Plant-dier-relatie. Ook voor de zaadverspreiding schakelt deze plant dieren in. Na de bloei ontwikkelen zich zaden met een \u2018mierenbroodje\u2019, dus een klein voedzaam aanhangseltje aan het zaad. Mieren nemen mierenbroodje met het zaadje mee naar hun nest en verspreiden zo de Aristolochia in het regenwoud..",
    "Boomaristolochia | Burgers' Zoo in Arnhem. Gebruik door de mens. Er is geen gebruik van deze plant door de mens bekend..",
    "Boomaristolochia | Burgers' Zoo in Arnhem. Bedreiging & bescherming. De boomaristolochia is nog niet ingedeeld op de Rode Lijst. Maar hij moet wel heel zeldzaam zijn; wereldwijd is hij maar op een handvol plaatsen gevonden. Hij wordt wel gehouden in meerdere botanische tuinen wereldwijd. Voor zover we echter weten, gaan al deze exemplaren terug op slechts twee ooit ge\u00efmporteerde bomen; alle nakomelingen ervan zijn stekjes. Het bestuivingsmechanisme is nog nooit door botanici waargenomen, en een geslaagde voortplanting via zaden is niet te vinden in de literatuur. Een heel bijzondere plant, dus!.",
    "Boomaristolochia | Burgers' Zoo in Arnhem. De boomaristolochia\u2019s in Burgers\u2019 Bush. In het Zuid-Amerikaanse gedeelte van de Bush zijn meerdere boomaristolochia\u2019s te vinden. Het makkelijkste is die aan het eind van het verblijf van de kolenbranderschildpadden te ontdekken. De boomaristolochia\u2019s verblijden ons twee keer per jaar met hun vreemde bloemen, namelijk in juni en dan nog een keer ongeveer eind augustus. De veeltallige rood-witte bloemen met de nep-paddenstoel groeien al een handbreed boven de grond op de stam. Het zou ook een vreemde namaak-paddenstoel zijn, die hoog in de takken groeit!.",
    "Pandan | Burgers' Zoo in Arnhem. Uiterlijke kenmerken. Van de wel duizend soorten omvattende familie van de schroefpalmen is deze soort qua uiterlijk niet zo opvallend, maar wel het meest bekend in de keuken! Deze pandanus-soort wordt slechts een kleine meter hoog en mist de voor de groep anders vaak kenmerkende steltwortels. Wel heeft ze de typerende spiraalgroei (\u2018de schroef\u2019) van de zo\u2019n 30 cm lange, dunne bladeren met hun duidelijke bladnerf in het midden..",
    "Pandan | Burgers' Zoo in Arnhem. Eigenschappen van de Pandan. Plantenfamilie. Schroefpalmen (Pandanacae).",
    "Pandan | Burgers' Zoo in Arnhem. Eigenschappen van de Pandan. Tegenwoordige verspreiding. veel verbouwd in Zuidoost-Azi\u00eb.",
    "Pandan | Burgers' Zoo in Arnhem. Eigenschappen van de Pandan. Groeivorm. tot 80 cm hoge schroefpalm.",
    "Pandan | Burgers' Zoo in Arnhem. Eigenschappen van de Pandan. IUCN status. niet beoordeeld, maar slechts weinig wilde exemplaren bekend.",
    "Pandan | Burgers' Zoo in Arnhem. Bijzondere aanpassing aan de leefomgeving. De pandan is een plant die schaduwminnend is. Over zijn leefwijze in de natuur weet men niets. Toch is van de gecultiveerde planten bekend, dat ze niet zo goed tegen jaarrond veel neerslag kunnen. In grote streken van Zuidoost-Azi\u00eb groeit regenwoud in gebieden waar enkele maanden per jaar vrij weinig regen valt en dan weer een sterke moessonregen komt. Zo\u2019n gebied vindt deze plant wel fijn, de pandan groeit daar veel voorspoediger..",
    "Pandan | Burgers' Zoo in Arnhem. Wist u dit al over pandan?. Schroefpalmen lijken een beetje op palmen, maar zijn een eigen groep en kunnen in tegenstelling tot echte palmen ook zijtakken aanmaken. \nDe kijkers van het tv-programma \u2018Expeditie Robinson\u2019 kennen vast wel de veelbesproken \u2018rode vruchten\u2019 die de expeditieleden vaak verzamelen om te eten \u2013 dit zijn vruchten van grotere schroefpalmsoorten! \nIn sommige Thaise taxi\u2019s komt je blaadjes van de pandan tegen; ze werken als luchtverfrisser.",
    "Pandan | Burgers' Zoo in Arnhem. Plant-dier-relatie. De pandan kan er goed tegen dat men er telkens weer wat blaadjes af haalt, hij groeit dan prima door. Het is echter onbekend of er diersoorten zijn die in de natuur van zijn geurende bladeren smikkelen. Raar, maar waar: de pandan plant zich helemaal niet geslachtelijk voort! Een vrouwelijke bloem is nooit gevonden, en slechts heel soms is er een plant die ooit mannelijke bloemen aanmaakt. Er valt dus voor dieren geen nectar of vruchten te halen bij deze schroefpalm!.",
    "Pandan | Burgers' Zoo in Arnhem. Gebruik door de mens. De jonge bladeren van de pandan hebben een kenmerkende, lekkere geur. Deze bladeren zijn na kort koken eetbaar, maar vooral gebruikt men ze om gerechten op smaak te brengen. Pandanrijst is rijst die groeide in rijstvelden omgeven door pandans, waardoor de rijst extra geurig heet te zijn. En het chlorofyl uit de bladeren is de kleur die spekkoek groen maakt..",
    "Pandan | Burgers' Zoo in Arnhem. Bedreiging & bescherming. Terwijl de pandan in heel Zuidoost-Azi\u00eb in grote hoeveelheden wordt verbouwd, weet men eigenlijk niet precies waar de plant haar oorsprong heeft. De meeste botanici denken dat hij van de Molukse eilanden stamt, waar men in de bossen enkele exemplaren heeft gevonden. Verder heeft men hem nog nooit ergens echt \u2018in het wild gezien\u2019.\u00a0 Dus mogelijk groeien slechts heel weinig exemplaren ergens in een onbekend bos, maar anderzijds zijn er miljoenen van de plant in menselijke verzorging!.",
    "Pandan | Burgers' Zoo in Arnhem. De pandan in Burgers\u2019 Bush. In het Aziatisch gedeelte van de Bush, in de buurt van het rijstveld en de otters, groeien meerdere soorten schroefpalmen. U vindt daar ook tal van pandans, direct langs het pad. Leuk om deze smaakmaker in de keuken ook eens in levenden lijve te ontmoeten!.",
    "Olifantsoor | Burgers' Zoo in Arnhem. Uiterlijke kenmerken. Van de bijna 80 soorten Alocasia kan men er vijf in de Bush zien. Het zijn door de enorm grote bladeren zeer opvallende planten. De groeivorm van deze planten heet \u2018kruidachtig\u2019, maar het zijn wel heel grote kruiden: de grootste soort in de Bush wordt geregeld twee en soms tot vijf meter hoog! Opvallend is ook de grote wortelstok, die deels boven de grond te zien is..",
    "Olifantsoor | Burgers' Zoo in Arnhem. Eigenschappen van de Olifantsoor. Plantenfamilie. Aronskelken (Aracea).",
    "Olifantsoor | Burgers' Zoo in Arnhem. Eigenschappen van de Olifantsoor. Tegenwoordige verspreiding. ge\u00efntroduceerd in tropen en subtropen van Amerika, Azi\u00eb en Oceani\u00eb.",
    "Olifantsoor | Burgers' Zoo in Arnhem. Eigenschappen van de Olifantsoor. Groeivorm. kruid, maar wel heel groot.",
    "Olifantsoor | Burgers' Zoo in Arnhem. Bijzondere aanpassing aan de leefomgeving. Het olifantsoor groeit op de bodem van het regenwoud. De hogere bomen vangen in tropische bossen bijna al het licht reeds in de kruinen weg. Op de bodem van het dichte regenwoud is het dus relatief donker. Veel regenwoudplanten in de bodemlaag of struiklaag hebben daarom opvallend groot blad. Dan hebben ze namelijk veel oppervlak voor de bladgroenkorrels en kunnen ze toch voldoende licht opvangen voor een goede groei..",
    "Olifantsoor | Burgers' Zoo in Arnhem. Wist u dit al over de olifantsoor?. Is het blad van een olifantsoor echt zo groot als het oor van een olifant? Ja en nee. Zelfs de bladeren van de grote soort Alocasia macrorrhizos zijn een stuk kleiner dan de oren van een Afrikaanse olifant. Maar ze zijn wel even groot of groter dan de oren van een Aziatische olifant! \nDe enorme bladeren worden in de tropen bij een plots opkomend buitje wel eens als paraplu\u2019s gebruikt. \nHet olifantsoor houdt van veel vochtigheid. Niet alleen maar in de lucht, maar ook in de grond. Daarom groeit deze plant het liefst langs stroompjes en riviertjes. \nOmdat ze vrij tolerant tegen zout in de bodem is, kan deze plant ook op kleine atollen en eilandjes groeien, die helemaal omringd zijn door zeewater..",
    "Olifantsoor | Burgers' Zoo in Arnhem. Plant-dier-relatie. De bloeiwijze van het olifantsoor ziet eruit als bij de inheemse aronskelken, alleen dan v\u00e9\u00e9l groter. Op de bloeiwijze bevinden zich talloze piepkleine bloemetjes. Veel nectar maakt de plant niet. Maar vliegen en kevers komen af op het stuifmeel. Zij zijn dan ook de bestuivers van de Alocasia..",
    "Olifantsoor | Burgers' Zoo in Arnhem. Gebruik door de mens. Olifantsoren zijn al lang in de tropen en subtropen als sierplant in zwang. De wortelstok bevat veel zetmeel. Uit de wortelstok wordt taro gewonnen, al zijn Alocasias niet de enige leveranciers van dit koolhydraatproduct, ook andere tropische aronskelkplanten leveren taro. Rauw eten is trouwens geen goed idee, want de wortelstokken bevatten veel oxaalzuur dat licht giftig is..",
    "Olifantsoor | Burgers' Zoo in Arnhem. Bedreiging & bescherming. Deze plant is gelukkig niet bedreigd. Het olifantsoor groeit snel. Het heeft mede door de verspreiding door de mens inmiddels een groot verspreidingsgebied. Op sommige locaties waar de plant niet van nature thuis is, kan hij verwilderen en zich invasief gedragen..",
    "Olifantsoor | Burgers' Zoo in Arnhem. Het olifantsoor in Burgers\u2019 Bush. Deze plant is in de Bush eigenlijk niet te missen, voor wie ook maar een beetje naar haar zoekt. Mooie exemplaren bevinden zich bijvoorbeeld vlak bij de afslag naar de giraffestal, of op het avonturenpaadje in het Aziatisch gedeelte van de Bush. Toen in de zomer van 2020 de nieuwe serre van het Bush Restaurant werd gebouwd, zijn er voor de serre ook wat olifantsoren geplant. Daar hebben ze laten zien met welk enorm tempo ze groeien als ze het op een plek naar hun zin hebben. Vanuit de serre zijn deze planten dus zeker ook goed te bewonderen..",
    "Cacaoboom | Burgers' Zoo in Arnhem. Uiterlijke kenmerken. De cacaoboom is een boom die hooguit 10 meter groot wordt en vaak zelfs duidelijk kleiner blijft. Hij maakt geen heel dikke stam aan en hij vertakt soms ook al vrij dicht bij de grond. De bladeren zijn langwerpig met puntige uiteindes, donkergroen en een beetje leerachtig. Qua vorm en grootte lijken de bladeren feitelijk op zijn vrucht! Het makkelijkst herken je de cacao aan de kleine witte, lichtroze of licht geelgroene bloemetjes op zijn stam, en aan de kenmerkende vruchten..",
    "Cacaoboom | Burgers' Zoo in Arnhem. Eigenschappen van de Cacaoboom. Plantenfamilie. Kaaskruidjesfamilie (Malvaceae).",
    "Cacaoboom | Burgers' Zoo in Arnhem. Eigenschappen van de Cacaoboom. Tegenwoordige verspreiding. wereldwijd verbouwd in de tropen.",
    "Cacaoboom | Burgers' Zoo in Arnhem. Eigenschappen van de Cacaoboom. IUCN status. niet beoordeeld, maar lijkt niet bedreigd.",
    "Cacaoboom | Burgers' Zoo in Arnhem. Bijzondere aanpassing aan de leefomgeving. De cacaoboom is een echte regenwoudbewoner. Hij heeft een hoge luchtvochtigheid en veel neerslag nodig. Daarnaast groeit hij het liefst onder andere, hogere bomen. Zijn vruchten lijden namelijk snel schade in fel zonlicht..",
    "Cacaoboom | Burgers' Zoo in Arnhem. Wist u dit al over de cacaoboom?. Cacaovruchten zijn eerst groen. Zodra ze rijp worden, verkleuren ze naar geel. Sommige soorten worden dan echter paarsbruin. Het is belangrijk om de vruchten op het juiste tijdstip te oogsten. Zijn ze nog onrijp, dan fermenteren ze slecht. Dan krijg je geen goede cacao! \nBij de Maya was een cacaodrankje niet zoet, maar een behoorlijk pittig goedje. Ze deden er namelijk peper en allerlei andere scherpe specerijen bij! Zoete chocola en zoete, warme chocomel zijn pas veel later in Europa uitgevonden. \nTegenwoordig wordt ongeveer driekwart van de cacao in tropisch West-Afrika geteeld, hoewel de plant daar van oorsprong niet inheems is. \n\u2019s Werelds grootste importhaven voor cacaobonen bevindt zich in Nederland, in Amsterdam! \nDe cacaobomen zijn gastheren voor schimmels. Apen eten het vruchtvlees en verspreiden zo de zaden en vruchten die niet opgegeten zijn. En ze dienen in het bos soms als vochtige broedplek voor muggenlarven. Heel leuk in het netwerk van het regenwoud, maar minder fijn voor cacaoboeren. Duurzame chocola kopen helpt boeren om op een natuurlijkere, meer milieuvriendelijke wijze te werken en lagere opbrengsten te compenseren..",
    "Cacaoboom | Burgers' Zoo in Arnhem. Plant-dier-relatie. De cacaoboom vertrouwt voor de bestuiving van zijn 1-2 cm grote, lichtgekleurde bloemen op kleine kriebelbeestjes zoals vliegjes, mieren en kevers. Sommige van deze insecten kunnen niet (goed) vliegen. De bloemen groeien dan ook direct aan de stam en aan de dikkere takken, zo komen de insecten er gemakkelijker bij. Uiteraard hangen dus ook de vruchten direct aan de stam en aan de dikke takken. Een cacaobloem maakt geen nectar aan. Biologen weten niet zeker waarom de insecten deze bloemen opzoeken..",
    "Cacaoboom | Burgers' Zoo in Arnhem. Gebruik door de mens. In een cacaovrucht vind je witte pulp en vijf rijen zaden. Het verwerken van deze \u2018cacaobonen\u2019 is vrij bewerkelijk: de zaden moeten gefermenteerd, gedroogd en geroosterd worden, maar dan heb je ook een heerlijk basisingredi\u00ebntje voor chocola! Tegenwoordig is de fabricage van chocolade, cacaopoeder en cacaoboter uit de zaden het voornaamste doel van de teelt. Al in de hoogcultuur van de Maya, vanaf 3.500 jaar geleden, gebruikte men cacao in de keukens. Bovendien waren \u00a0cacaobonen lange tijd h\u00e9t betaalmiddel voor de Maya..",
    "Cacaoboom | Burgers' Zoo in Arnhem. Bedreiging & bescherming. Deze plant is gelukkig niet bedreigd; en hij helpt zelfs bij de bescherming van het regenwoud! Cacaobomen groeien het best in de schaduw van oerwoudreuzen. Waar kleinschalig cacao wordt verbouwd, kan dus over het algemeen het regenwoud worden gespaard. Diverse natuurbehoudsprojecten stimuleren daarom in de bufferzones rondom hun beschermde gebieden het aanplanten van cacaobomen..",
    "Cacaoboom | Burgers' Zoo in Arnhem. De cacaoboom in Burgers\u2019 Bush. Voor de serre van de Bush staan een paar cacaobomen en ook in het gedeelte achter de watervaltunnel. Cacaobomen worden al lang verbouwd en zo zijn er allerlei soorten en rassen ontstaan. Zo hebben we in de Bush ook zelf bestuivende cacaobomen, zodat we niet afhankelijk zijn van insecten als bestuivers. Bijna jaarrond kun je in de Bush cacaovruchten zien hangen!.",
    "Madagaskar kuifibis | Burgers' Zoo in Arnhem. Plek in het dierenrijk. De lange, gebogen snavel van deze vogels geeft het weg: dit is een ibis! Zo\u2019n 30 soorten telt de groep van de ibissen en hoewel de kleur van het verenkleed erg verschilt, hebben ze allemaal dezelfde lichaamsbouw en dezelfde snavelvorm. In Burgers\u2019 Zoo leeft ook een groepje fraai gekleurde rode ibissen. Ibissen zijn vrij nauw verwant aan lepelaars en pelikanen; van deze laatste is ook een groep in de zoo te bewonderen, in de Safari..",
    "Madagaskar kuifibis | Burgers' Zoo in Arnhem. Eigenschappen van de Madagaskar kuifibis. Verspreiding. bossen van Madagaskar.",
    "Madagaskar kuifibis | Burgers' Zoo in Arnhem. Eigenschappen van de Madagaskar kuifibis. Voedsel. insecten, wormen, visjes, kreeften, kikkers.",
    "Madagaskar kuifibis | Burgers' Zoo in Arnhem. Eigenschappen van de Madagaskar kuifibis. Leefwijze. koppels of kleine groepen.",
    "Madagaskar kuifibis | Burgers' Zoo in Arnhem. Bijzonder gedrag. De Madagaskar kuifibis houdt zich graag op in de buurt van waterstroompjes. Toch peutert hij op zoek naar voedsel met zijn lange snavel niet in het water, maar vooral in de zachte bosbodem en onder blaadjes..",
    "Madagaskar kuifibis | Burgers' Zoo in Arnhem. Wist u dit al over kuifibissen?. Mannetje en vrouwtje lijken bij deze ibis sterk op elkaar. Bij deze vogels klopt de algemene stelregel, dat als mannetje en vrouwtje er hetzelfde uitzien, beide geslachten evenveel met broedzorg bezig zijn. \nOmdat het in de natuur niet goed gaat met deze soort, is er onlangs een Europees fokprogramma in dierentuinen voor ze opgericht. Pas in 2004 zijn de wereldwijd eerste jonge Madagaskar kuifibissen uit het ei gekropen, in een Zwitserse dierentuin..",
    "Madagaskar kuifibis | Burgers' Zoo in Arnhem. Over de voortplanting. Kuifibissen leven in losse kleine groepjes. In de broedtijd trekken ze meer in koppels op. Beide partners bouwen aan het nest, dat een soort platform in een boom is. Mannetje en vrouwtje broeden ook afwisselend en brengen samen het kroost groot. Na de nestfase hebben ouders en jongen nog een aantal maanden lang een goede band met elkaar..",
    "Madagaskar kuifibis | Burgers' Zoo in Arnhem. E\u00e9n met de natuur. Grote delen van het regenwoud op Madagaskar zijn reeds gekapt. Sommige diersoorten hebben werkelijk ongerept regenwoud nodig. Andere passen zich\u00a0 - binnen grenzen \u2013 makkelijker aan veranderingen aan. De Madagaskar kuifibis bijvoorbeeld broedt vandaag de dag graag in de grote schaduw werpende bomen die bij vanilleplantages te vinden zijn. Niet alle agrarische activiteit leidt dus tot het verdwijnen van deze soort!.",
    "Madagaskar kuifibis | Burgers' Zoo in Arnhem. Wat is een naam?. Deze fraaie en makkelijk te herkennen diersoort leeft nog niet zo lang in de Bush, namelijk sinds 2019. Het zijn goede vliegers, maar meestal tref je ze wandelend op paden of in de bosjes aan. Kuifibissen zijn geen trekvogels en hebben een voorkeur voor een vaste stek. Dat zien we zelfs in de Bush, waar ze zich bij voorkeur in de buurt van het verblijf van de doornschildpadden ophouden. Alleen voor de nestbouw hebben ze een hoge boom helemaal aan de andere kant van de Bush gekozen. Daar kwam, dichtbij de brug naast de waterval, in de vroege lente van 2020 de eerste nakweek Madagaskar kuifibis van Burgers\u2019 Zoo ter wereld..",
    "Victoria Kroonduif. Plek in het dierenrijk. De Victoria kroonduif en drie andere, nauw verwante soorten kroonduiven zijn met een gewicht van twee kilo de zwaarste en grootste vertegenwoordigers uit de vogelfamilie van de duiven. Duiven zijn een vrij soortenrijke groep; er zijn meer dan driehonderd verschillende! In Burgers\u2019 Zoo zijn in de Bush naast de Victoria kroonduif nog meer soorten duiven te zien, zoals de groenvleugelduif, de groene muskaatduif en de oranjevoorhoofdvruchtenduif. Ook in de Desert \u00a0en de Mangrove \u00a0komt u duiven tegen, namelijk de witvleugelduif en de Socorroduif..",
    "Victoria Kroonduif. Eigenschappen van de Victoria Kroonduif. Voedsel. zaden, vruchten, bessen, insecten.",
    "Victoria Kroonduif. Eigenschappen van de Victoria Kroonduif. Leefwijze. losse groepen of koppels.",
    "Victoria Kroonduif. Bijzonder gedrag. Kroonduiven lopen overdag vooral op de grond, waar ze ook hun voedsel zoeken. Ze kunnen wel vliegen, al zijn ze als vrij zware vogels nogal lompe vliegers. Ze slapen en broeden in bomen. Het is interessant om kroonduiven bij het drinken te observeren. De meeste vogels nemen telkens een beetje water in de snavel en tillen dan hun kop op, om het water door de slokdarm richting maag te laten lopen. Victoria kroonduiven daarentegen kunnen, zoals alle duiven, vloeistoffen opzuigen en dus \u2018gewoon\u2019 drinken!.",
    "Victoria Kroonduif. Wist u dit al over de Victoria kroonduif?. Victoria kroonduiven hebben knalrode ogen; alleen de jonge vogels hebben bruine ogen. \nQua uiterlijk is er geen verschil tussen mannetje en vrouwtje bij deze soort. De soorten kroonduiven onderling lijken ook aardig op elkaar, maar Victoria kroonduiven hebben een meer paarse borst en vorm en grootte van de waaiers op de kop verschillen ook een beetje per soort. \nEen kroonduif komt naakt uit het ei. Met dertig dagen, als het jong het nest verlaat, is het al gigantisch gegroeid, volledig in de veren en ziet er uit als een wat kleinere kopie van de ouders. Deze zorgen ook na het verlaten van het nest nog een dikke twee maanden lang voor het jong..",
    "Victoria Kroonduif. Over de voortplanting. Kroonduiven zijn monogame vogels. Voorafgaand aan elke broed wordt gebaltst, waarbij ze brommende geluiden voortbrengen en om elkaar heen lopen en springen. Het mannetje brengt nestmateriaal, het vrouwtje bouwt het nest, dat niet meer is dan een slordig platform van twijgjes. Kroonduiven leggen per keer slechts \u00e9\u00e9n ei..",
    "Victoria Kroonduif. E\u00e9n met de natuur. Vruchten en zaden zijn voor net uit het ei gekomen nestblijvende jongen niet goed te verteren. Veel vogels, die eigenlijk zaadeters zijn, voeren daarom hun jongen in de eerste tijd met makkelijker te verteren insecten. Zo niet de duiven; zij scheiden uit klieren in hun krop de zogenoemde \u2018kropmelk\u2019 af als voedsel voor hun jong. Beide ouders voeren in de eerste dagen hun jong met deze kropmelk, daarna krijgt het voorverteerde zaden en bessen als voedsel..",
    "Victoria Kroonduif. Koninklijke duiven. In Burgers\u2019 Bush leeft \u00e9\u00e9n fokkoppel Victoria kroonduiven. Hoewel deze soort in de natuur ook in losse groepen leeft, kunnen met name de mannetjes zich nogal territoriaal opstellen, als de broedtijd aanbreekt. Hoe groot de Bush ook is \u2013 hij is dan te klein voor twee koppels kroonduiven! De fok verloopt met deze soort in de Bush voorspoedig. Er komt elk jaar wel een jong uit en soms lukken zelfs twee broedsels. Als het vorige jong al vrij groot is en de ouders weer aan het broeden gaan, wordt via de co\u00f6rdinator van het fokprogramma een goede plek in een andere dierentuin gezocht voor de \u2018puberduif\u2019. Want de verdere aanwezigheid van het jong verstoort de ouders nogal bij de volgende broed..",
    "Shamalijster. Plek in het dierenrijk. De shamalijster is een zangvogeltje uit de familie van de vliegenvangers. Hij is dus \u2013 in tegenstelling tot de Sumabawalijster die ook in Burgers\u2019 Zoo te zien en te horen is - geen familie van de lijsters in de nauwere zin..",
    "Shamalijster. Eigenschappen van de Shamalijster. Leefwijze. solitair of tijdelijke paartjes.",
    "Shamalijster. Eigenschappen van de Shamalijster. Voedsel. insecten, wormen, bessen.",
    "Shamalijster. Bijzonder gedrag. De mannetjes, herkenbaar aan hun fellere kleuren en langere staart, gedragen zich sterk territoriaal. In het broedseizoen dulden de mannetjes vrouwtjes in hun leefgebied, maar in andere tijden van het jaar reageren ze zelfs op vrouwtjes best fel. Die hebben en verdedigen dan buiten het broedseizoen ook hun eigen territoria. Mannetjes onderling dulden elkaar nooit in elkaars territoria..",
    "Shamalijster. Wist u dit al over shamalijsters?. De lengte van de tot\u00a0 zeven centimeter lange staartveren geeft een betrouwbaar beeld van de fitheid van de mannetjes! Mannetjes shamalijsters met langere staart blijken volgens onderzoek gemiddeld grotere territoria te verdedigen dan mannetjes met korte staart. Ze hebben dan ook meer kansen bij de vrouwtjes. \n\n\nJonge shamalijsters zien er allemaal uit als vrouwtjes, met bruinige rug en minder rode borst dan de volwassen mannetjes. De onvolwassen dieren hebben tevens wat lichte spikkeltjes in het verenkleed, zo zijn ze vrij gemakkelijk te herkennen. \n\u00a0De melodieuze zang van de shamalijsters is deels aangeboren en deels geleerd. Shamalijsters veranderen levenslang hun zang en integreren soms stukjes melodie van andere vogelsoorten in hun liedje. \n\u00a0Hoewel shamalijsters in dierentuinen best oud kunnen worden, is in de natuur de jaarlijkse sterfte vermoedelijk \u2013 net als bij alle zangvogels \u2013 hoog. De meer dan 15 jaar die zo\u2019n vogeltje in uitzonderingsgevallen in dierentuinen kan bereiken, is daarom zeker geen leeftijd die shamalijsters in de natuur behalen!.",
    "Shamalijster. Over de voortplanting. De favoriete plek om te broeden is bij deze vogelsoort een boomholte. Die voorziet het vrouwtje van takjes en andere plantendelen zoals stukjes varens, als een soort nestje. Dan legt ze er haar eitjes, meestal vier of vijf. Het vrouwtje broedt alleen. Maar als de jongen zijn uitgekomen, dan helpt het mannetje mee om voedsel voor de kleintjes te brengen..",
    "Shamalijster. E\u00e9n met de natuur. Vogelsoorten gedragen zich meestal territoriaal als het in een gezellige groep lastiger is om voldoende voedsel te vinden. Het territorium van een shamalijster is meestal niet zo groot, volgens een studie bezet een shamalijster in het Aziatische regenwoud slechts een gebiedje van zo\u2019n honderd vierkante meter. Omdat zowel het mannetje als het vrouwtje een territorium hebben, zingen ook beide geslachten. De zang van shamalijsters dient namelijk vooral om het eigenaarschap van het territorium aan te geven..",
    "Shamalijster. Indiase imitator. Ook in de Bush heb je goede kans om de prachtige zang van de schamalijsters te horen. De mannetjes stellen zich ook in dierentuinen zeer territoriaal op. Dat gaat zo ver, dat de mannetjes feitelijk de Bush als het ware onderling verdeeld hebben en ze ook niet buiten \u2018hun eigen stukje Bush\u2019 naar een voerbak mogen komen. Het is dus belangrijk om op voldoende plekken geschikt voedsel aan te bieden! Het favoriete maaltje van de shamalijsters zijn meelwormen..",
    "Rodrigues vleerhond. Plek in het dierenrijk. De Rodrigues vleerhond behoort tot de groep van de \u2018vliegende honden\u2019, zoals de pakweg 200 grotere soorten vleermuizen worden genoemd. Met meer dan 1000 soorten zijn de vleermuizen een bijzonder soortenrijke groep zoogdieren. In Burgers\u2019 Zoo hebben we naast de Rodrigues vleerhond ook nog de Lyle vleerhonden in de Bush, en de brilbladneusvleermuizen in de tunnel tussen Bush en Desert..",
    "Rodrigues vleerhond. Eigenschappen van de Rodrigues vleerhond. Verspreiding. Rodrigues, een eiland bij Madagaskar.",
    "Rodrigues vleerhond. Eigenschappen van de Rodrigues vleerhond. Worpgrootte. \u00e9\u00e9n jong, soms een tweeling.",
    "Rodrigues vleerhond. Bijzonder gedrag. Overdag hangen deze vleerhonden aan de takken van bomen in het regenwoud. De vrouwtjes zoeken daarbij elkaars nabijheid op, maar de mannetjes brengen hun tijd liever alleen door. In het schemer gaan deze dieren op zoek naar voedsel..",
    "Rodrigues vleerhond. Wist u dit al over Rodrigues vleerhonden?. In tegenstelling tot de kleinere vleermuizen beschikken vleerhonden niet over echolocatie. Ze moeten dus op hun geur en hun zicht vertrouwen bij de ori\u00ebntatie. Daarom vliegen vleerhonden liever in het schemer dan in het pikdonker. \nPasgeboren vleerhonden kunnen nog niet vliegen. De eerste maand worden ze door de moeder aan de buik meegedragen. Daarbij houden de jonge vleerhonden zich met hun tanden vast in de vacht van de moeder! Daarna worden ze te zwaar om gedragen te worden en blijven ze achter om te wachten totdat moeder van het foerageren terug komt. \nMannelijke Rodrigues vleerhonden die een harem hebben, gedragen zich nogal territoriaal. Met spectaculaire vliegmanoeuvres weerhouden ze andere mannetjes om in hun territorium te komen. Ook zetten ze geurmarkeringen af. De vrouwtjes daarentegen zijn sociaal en vriendelijk in de omgang met elkaar..",
    "Rodrigues vleerhond. Over de voortplanting. Pasgeboren Rodrigues vleerhonden zijn onwaarschijnlijk groot; ze wegen al een kwart van de moeder! Toch gaan bevallingen snel; na 40 minuten is het jong geboren. Om te bevallen hangen vleerhonden trouwens voor hun doen \u2018ondersteboven\u2019, dus ze hangen aan hun vleugels met de kop naar boven en het achterlijf naar beneden van een tak!.",
    "Rodrigues vleerhond. E\u00e9n met de natuur. Vleerhonden likken nectar, waarbij ze soms planten bestuiven. En ze lusten vruchten. Daarbij slikken ze alleen het zachte vruchtvlees of zelfs het sap van een vrucht in. Het zaad laten ze ter plekke vallen. Als zaadverspreiders voor vruchtdragende bomen zijn ze dus eigenlijk niet bijzonder geschikt, omdat het zaad direct bij de moederplant op de grond valt..",
    "Rodrigues vleerhond. Vleerhonden of vleermuizen?. De vleerhonden in de Bush krijgen door de dierverzorgers voedsel aangeboden. Maar ze gaan ook zelf op zoek naar eten in de Bush! Ze lusten ze bijvoorbeeld de bananen en de papaja\u2019s die daar groeien. In Burgers\u2019 Zoo houden we alleen maar mannetjes van de Rodrigues vleerhonden, op verzoek van de co\u00f6rdinator van het Europese fokprogramma voor deze soort. Omdat deze dieren in harems leven, ontstaat bij een fokprogramma gauw een overschot aan mannetjes. De overtollige mannetjes zorgen voor verstoring en onrust in een fokgroep, maar ze kunnen prima als vrijgezellengroep bij elkaar leven. Zolang er maar geen vrouwtjes zijn om over te ruzi\u00ebn, blijft bij de mannelijke vleerhonden de vrede bewaard!.",
    "Rode ibis. Plek in het dierenrijk. Ibissen zijn vogels. Over de indeling, ja zelfs over het bestaan van de soort \u2018rode ibis\u2019 bestaat onder biologen discussie. In zijn kenmerken toont de rode ibis namelijk heel veel gelijkenis met de witte ibis. Qua bouw van skelet, snavel en voeten lijken de soorten op elkaar. Ook in de rangschikking van de veren is geen verschil te vinden. Kortom: \u2018van binnen\u2019 zijn witte en rode ibis exact hetzelfde. Wat ze van elkaar onderscheidt, is alleen de in het oog springende kleur! Daarom wordt de rode ibis door sommige kenners slechts beschouwd als lokale variant van de witte ibis..",
    "Rode ibis. Eigenschappen van de Rode ibis. Verspreiding. Noordoostkust van Zuid-Amerika, Cariben.",
    "Rode ibis. Eigenschappen van de Rode ibis. Voedsel. kreeften, krabben, schelpen, kevers.",
    "Rode ibis. Bijzonder gedrag. Rode ibissen zijn gezellige vogels, die altijd in groepen voedsel zoeken, rusten of broeden. De locaties waar ze foerageren en waar ze \u2019s avonds gaan slapen, liggen vaak kilometers ver uit elkaar. Ook het forenzen doen deze vogels in een kolonie, met z\u2019n allen. Alleen bij het nestelen zorgen met name de mannetjes toch voor een zekere minimale afstand tot het volgende\u00a0nest, al broeden vaak veel ibiskoppels in \u00e9\u00e9n en dezelfde boom..",
    "Rode ibis. Wist u dit al over rode ibissen?. Zowel flamingo\u2019s\u00a0als ook rode ibissen danken hun kleur aan pigmenten uit hun voeding. In de kleine garnaaltjes en kreeftjes die beide soorten verorberen, zit namelijk de kleurstof \u2018canthaxanthine\u2019, een afgeleide van de beter bekende kleurstof beta-caroteen die ook in onder meer worteltjes en mandarijntjes zit. Bij rode ibissen stapelen zich de kleurpigmenten in hun veren en huid op. \nJonge rode ibis hebben een bruin verenkleed. Na een fase met een soort geschakeerd patroon hebben ze uiteindelijk pas op een leeftijd van ongeveer twee jaar de kleur van volwassen vogels. \nTijdens de baltstijd krijgen de mannetjes een zwarte snavel. De rest van het jaar is die huidkleurig, net als de poten. \nZowel de rode als de witte ibis kunnen in dierentuinen behoorlijk oud worden. Er zijn rode ibissen bekend die ouder werden dan 33 jaar! In de natuur is daarentegen de sterfte door aanwezigheid van roofdieren en seizoensverschillen in het voedselaanbod groot. Meer dan de helft van de jongen haalt in de natuur zijn eerste verjaardag niet..",
    "Rode ibis. Over de voortplanting. Als een ibis uit het ei komt, is hij nog kaal en hulpeloos. De jongen groeien echter razendsnel. Al op de leeftijd van twee weken kunnen ze het nest verlaten. Ze worden daarna nog twee maanden door de ouders gevoed..",
    "Rode ibis. E\u00e9n met de natuur. De kustgebieden en mangroven bieden met hun vissen en krabben voedsel voor veel verschillende waadvogels. De rode ibis leeft dan ook in harmonie samen met onder meer lepelaars, eenden, reigers en kaalkopooievaars..",
    "Rode ibis. Witte en soms rode ibissen in Belize. De felle kleuren van de rode ibis maken deze soort tot \u00e9\u00e9n van de meest opvallende vogels in Burgers\u2019 Bush. Het groepje van jonge rode ibissen, momenteel nog deels met bruine veren, laat zich mooi observeren bij de waterloopjes en bij het rijstveld. Daar porren ze in klei of zand, onder planten en steentjes in het water naar voedsel. Uiteraard krijgen ze ook door de dierverzorgers voedsel in bakken aangeboden, maar de rode ibissen gaan graag zelf op jacht naar kleine visjes of kreeften. Omdat er in andere dierentuinen voldoende met deze soort wordt gefokt en de rode ibis zich in zo\u2019n grote hal slechts met veel moeite laat vangen om bijvoorbeeld jongen te ringen, houden we hier alleen een groep mannetjes..",
    "Jungle komkommer. Jungle komkommer. De jungle komkommer is een klimmer met vrij dikke groene stengels. Je ziet hem in de Bush als een soort kerstslinger door de kronen van verschillende bomen hangen. Hij is terrestriaal, dus hij wortelt in de grond, maar hij klimt zo snel als hij kan naar boven om zoveel mogelijk zonlicht te vangen. Hij heeft \u2018tendrils\u2019 (ranken) om zich aan andere planten vast te houden. De bloemen en vruchten groeien ook al aan het eerste deel van de stengel (en soms hangt er ook een stengel naar beneden), dus gelukkig kun je vanaf het pad ook goed de bloeiwijzen en vruchten zien. De bladeren zijn vrij groot en handvormig gelobd, de bloemen zijn feloranje met geel en de vruchten lijken op dikke augurken. Elke jungle komkommer produceert zowel mannelijke als vrouwelijke bloemen; de plant is dus eenhuizig..",
    "Jungle komkommer. Eigenschappen van de Jungle komkommer. Plantenfamilie. Komkommerfamilie (Cucurbitaceae).",
    "Jungle komkommer. Eigenschappen van de Jungle komkommer. Oorspronkelijke verspreiding. Zuid-Oost Mexico, Costa Rica, Belize, Guatemala, Nicaragua, Venezuela en Honduras.",
    "Jungle komkommer. Eigenschappen van de Jungle komkommer. Tegenwoordige verspreiding. Zuid-Oost Mexico, Costa Rica, Belize, Guatemala, Nicaragua, Venezuela en Honduras.",
    "Jungle komkommer. Bijzondere aanpassing aan de leefomgeving. De Gurania makoyana leeft als klimmer bovenop andere planten, maar het is geen epifyt en ook geen parasiet. Een parasiet zou direct gebruik maken van zijn gastheer en schaadt zijn gastheer dus enigszins (door bijvoorbeeld voedingsstoffen uit die plant te onttrekken). Een epifyt leeft op zijn gastheer zonder die te schaden, maar een epifyt is niet terrestriaal (hij heeft dus geen wortels in de grond, maar leeft van de voedingsstoffen die uit lucht en neerslag te halen zijn). Een klimmer zoals de jungle komkommer maakt wel handig gebruik van andere planten, doordat hij via die planten snel naar het licht kan groeien, maar hij houdt ook zijn wortels in de grond en verkrijgt zo zijn voedingsstoffen. De jungle komkommer is voor zijn bestuiving afhankelijk van vlinders en kolibries, dus ook om in het bereik van deze vliegende bestuivers te komen, is het voor de plant handig om de hoogte in te gaan..",
    "Jungle komkommer. Wist u dat?. De mannelijke en vrouwelijke bloemen van de jungle komkommer lijken helemaal niet op elkaar. De mannelijke bloemen zitten zonder steel aan een stengel in groepjes en de vrouwelijke bloemen staan allemaal op hun eigen steel en hangen onder elkaar. De enige overeenkomst is dat zowel mannelijke als vrouwelijke bloemen beide dezelfde oranje kleur hebben. \nDe jungle komkommer heeft iets slims bedacht om zelfbestuiving te voorkomen: een plant kan zowel mannelijk als vrouwelijk bloeien, maar nooit tegelijkertijd. Zo heeft de plant toch andere planten nodig voor de bestuiving. \nWe hebben meer komkommerachtigen in de Bush. In het Afrika-gedeelte kun je bijvoorbeeld ook de Momordica cabraei zien klimmen over de bomen op het avonturenpad. Die bloeit erg opvallend, met een soort witte kroonluchtertjes. De bladeren van deze klimmende komkommerachtige lijken heel veel op die van de jungle komkommer, dus je ziet goed dat ze familie zijn..",
    "Jungle komkommer. Plant-dier-relatie. In de Bush zien we dat de jungle komkommer een geliefde plant is voor de suikervogels. Als er bloeiwijzen te zien zijn, zien we de suikervogeltjes regelmatig alle bloemen afgaan om er nectar uit te halen. Dat zijn werkelijk acrobatische taferelen. Als de bloemen dan bestoven zijn door deze vliegensvlugge vogels, dan ontwikkelen zich vruchten aan de klimplant. Ook die komkommerachtige vruchten vinden we wel eens aangevreten terug, dus \u00f3f de vleermuizen, \u00f3f de vogels lijken zich soms tegoed te doen aan de jungle komkommertjes..",
    "Jungle komkommer. Gebruik door de mens. Het schijnt dat je de vruchten van een aantal Gurania-soorten kunt eten en dat dat een heilzame werking heeft. Ook de Gurania makoyana wordt gegeten in sommige delen van de wereld. De kleine komkommertjes zijn wel erg bitter, dus ze worden niet als normaal voedsel gebruikt. Ze zouden helpen in het geval van verkoudheden, hoofdpijnen en koorts. Maar of de werking daarvan bewezen is, daar is niets over te vinden. In de Bush laten we ze in ieder geval lekker voor de vleermuizen en de vogels hangen..",
    "Jungle komkommer. Bedreiging en bescherming. De jungle komkommer groeit gemakkelijk en heeft ook niet heel specifieke omstandigheden nodig, behalve een tropisch klimaat. Er wordt gewaarschuwd om soorten van het geslacht Gurania niet zomaar te verspreiden in andere tropische gebieden, omdat die soorten mogelijk als invasief beschouwd kunnen worden. Vooralsnog hoeven we ons dus niet teveel zorgen te maken over de situatie van deze plant. Hij is niet ge\u00ebvalueerd op basis van de criteria van de IUCN Rode Lijst..",
    "Jungle komkommer. De jungle komkommer in Burgers\u2019 Bush. Aangezien deze plant eigenlijk enkel voorkomt in Latijns-Amerika, hebben we de jungle komkommer alleen aangeplant in dat gedeelte van de hal waar we de regenwouden van Latijns-Amerika nabootsen. Dat is aan de Ocean-zijde van het ecodisplay. Daar is hij op diverse plekken te vinden. De jungle komkommer vind je bij de uitgang van het Bush Restaurant, waar hij over de cacaoboom en de hogere bomen daarachter hangt. En je kunt hem verder nog zien groeien langs het pad dat parallel aan de muur aan de Ocean-zijde loopt. Ook in de Mangrove, op het dak van de veranda, is deze oranje bloeiende klimmer te zien. Met zijn knalkleuren valt hij vaak goed op, dus met enig speurwerk moet je de jungle komkommer wel kunnen vinden..",
    "Marmeranolis. Plek in het dierenrijk. Het staat vast dat deze dieren hagedissen zijn, uit de groep van de leguanen en basilisken. Maar verder zijn het onderzoekers totaal niet over eens, hoe deze kleine hagedissen in de hagedissen- systematiek in te delen. Anatomisch onderzoek en resultaten uit verschillende genetische tests spreken elkaar tegen. Misschien zijn er dus 500 soorten anolissen, waar de kleine hagedisjes in de Bush er \u00e9\u00e9n van zijn. Misschien telt deze hagedis helemaal niet tot de anolissen, maar hoort samen met 25 andere soorten tot een eigen groepje. Vandaar ook de twee wetenschappelijke namen aan het begin van dit dierportret. In het Nederlands blijven we de soort tenminste voorlopig marmeranolis noemen, totdat er wat meer overeenstemming komt!.",
    "Marmeranolis. Eigenschappen van de Marmeranolis. Verspreiding. bossen van Guadeloupe, ge\u00efntroduceerd in Guyana.",
    "Marmeranolis. Eigenschappen van de Marmeranolis. Grootte. met staart mannetjes 24 cm, vrouwtjes 16 cm.",
    "Marmeranolis. Bijzonder gedrag. Marmoranolissen hebben een huidflap onder hun keel. Deze \u2018keelvlag\u2019 is bij mannetjes groter en opvallender gekleurd dan bij vrouwtjes. Als de territoriale mannetjes een rivaal zien, klappen ze met behulp van een botje de kleurrijke keelwam uit en knikken met hun hoofd. Dat ziet er aandoenlijk uit, maar feitelijk communiceren de anolissen op deze manier hun agressieve stemming..",
    "Marmeranolis. Wist u dit al over marmeranolissen?. Mannetjes marmeranolis worden iets groter en zijn wat feller gekleurd dan de vrouwtjes. \n\n\nDe basiskleur van marmeranolissen is bruin, maar ze kunnen net als een kameleon van kleur veranderen. Hun huid kan zwart of felgroen worden, en vooral bij mannetjes komen ook blauwe en gele stukken huid voor. \n\n\nZoals alle hagedissen zijn marmeranolissen koudbloedig. Ze houden daarom van een zonnebad. Vooral aan het begin van de dag warmen ze lekker in de zon op om zo op bedrijfstemperatuur te komen voor hun activiteiten..",
    "Marmeranolis. Over de voortplanting. Deze hagedissen leggen eieren. Het vrouwtje legt om de paar dagen \u00e9\u00e9n of twee eieren. De ontwikkeling duurt een aantal weken tot een paar maanden. Als de anolissen uit het ei komen, moeten ze helemaal voor zichzelf kunnen zorgen. En ze moeten opletten dat ze niet in de maag van een hongerige vogel of zelfs van een grotere anolis belanden \u2013 anolissen zijn namelijk kannibalistisch!.",
    "Marmeranolis. E\u00e9n met de natuur. Kleine hagedissen zoals anolissen decimeren het aantal insecten in de buurt. Zelf zijn ze weer prooi voor slangen, grotere hagedissen en vogels..",
    "Kleinklauwotter. Plek in het dierenrijk. Kleinklauwotters zijn de kleinste van de 13 soorten otters. Otters zijn kleine roofdieren en ze behoren tot de familie van de marters..",
    "Kleinklauwotter. Eigenschappen van de Kleinklauwotter. Verspreiding. Zuid- en Zuidoost-Azi\u00eb.",
    "Kleinklauwotter. Eigenschappen van de Kleinklauwotter. Voedsel. kreeftachtigen, schelpdieren en vis.",
    "Kleinklauwotter. Bijzonder gedrag. Kleinklauwotters zijn speelse, actieve en vrij luidruchtige dieren. Deze ottersoort kan maar liefst twaalf verschillende geluiden produceren en ze laten zich ook vaak horen! Omdat otters hun territorium markeren met ontlasting en afscheidingen uit geurklieren, kan men de aanwezigheid van de otters ook heel goed ruiken..",
    "Kleinklauwotter. Wist u dit al over kleinklauwotters?. Deze Aziatische otters hebben aan hun handjes zeer korte nageltjes. In tegenstelling tot de andere ottersoorten eindigen hun zwemvliezen tevens al tussen hun eerste en tweede vingerkootje. Hierdoor zijn hun vingertoppen bewegelijk; onder water tasten de otters dus vooral naar hun prooidieren. \nDe vacht van otters is bijzonder dicht en wordt vettig gehouden voor afscheiding uit klieren. Op die manier blijft de huid van de otters zelfs bij een duikgang droog. De vacht als de otter weer aan land gaat, lang nat uit \u2013 daarvan stamt waarschijnlijk de uitdrukking \u2018zweten als een otter\u2019! \nJonge otters kunnen niet van zelf zwemmen. Als ze oud genoeg zijn om de omgeving te verkennen, geven de ouders ze als het ware zwemlessen..",
    "Kleinklauwotter. Over de voortplanting. Otters voelen zich zowel aan het land als in het water thuis. De jongen worden echter altijd aan land geboren, in een goed beschermde hol. Pasgeboren otters zijn blind en hulpeloos. Pas op de leeftijd van ongeveer twee maanden verlaten ze hun geboortehol. Beide ouders dragen zorg voor de jongen..",
    "Kleinklauwotter. E\u00e9n met de natuur. De kleinklauwotter komt in tal van leefgebieden voor, zoals langs rivieren in regenwouden, bij moerassen en in mangrovegebieden. In sommige regio\u2019s hebben ze zich zelfs aangepast aan de nabijheid van mensen. Ze leven nu soms naast rijstvelden. Otters voeden zich met vissen, kreeftjes en insecten in de natte rijstvelden en ze voorkomen zo dat sommige dieren in de \u2018rijstpaddies\u2019 een plaag worden. Daar zijn de rijstboeren blij mee; maar dat de otters bij het zoeken naar voedsel ook wel eens hun rijstplantjes vernielen, is wat minder..",
    "Kleinklauwotter. Een gezellige familie. In Burgers\u2019 Zoo bewonen de kleinklauwotters een verblijf in het Aziatisch gedeelte van de Bush. Wie langs hun verblijf loopt, zal vaak de typerende muskuslucht van deze diertjes waarnemen. Zoals in de natuur vormt ook bij onze otters in de Bush en ouderpaartje de basis van een familiegroep. De otters worden drie keer per dag gevoerd, meestal staan rundvleesstukjes of stukjes paardenvlees op het menu. Ook krijgen ze soms kreeft; daar zijn ze vrij intensief mee bezig voordat ze het lekkere kreeftenvlees van de schalen hebben ontdaan. Op die manier kun je bij dieren verveling voorkomen. De jachtinstinct is bij kleinklauwotters aangeboren; dus ook al krijgen otters voldoende van de verzorgers te eten, de vrij vliegende vogels in Bush kunnen beter een beetje uitkijken voordat ze in het otterverblijf landen. Want de otters zien er gezellig uit, maar het blijven roofdiertjes!.",
    "Geribbelde neushoornvogel. Plek in het dierenrijk. De geribbelde neushoornvogel is \u00e9\u00e9n van de ongeveer zestig soorten neushoornvogels. Neushoornvogels komen alleen voor in de tropische gebieden van Afrika en Azi\u00eb. Ze hebben een zeer lange, gebogen snavel met daarop nog een \u2018hoorn\u2019. Ook toekans hebben een lange, gebogen snavel, maar bij hen ontbreekt de hoorn en hun verspreidingsgebied is tropisch Amerika. Neushoornvogels en toekans zijn dan ook geen nauwe familie van elkaar. In Burgers\u2019 Zoo leeft naast de geribbelde neushoornvogel nog een andere vertegenwoordiger van de neushoornvogels, namelijk de zwarte neushoornvogel..",
    "Geribbelde neushoornvogel. Eigenschappen van de Geribbelde neushoornvogel. Voedsel. vruchten, kleine dieren zoals kikkers, insecten.",
    "Geribbelde neushoornvogel. Bijzonder gedrag. De opvallend grote snavel van neushoornvogels wordt gebruikt bij het vechten, zoeken naar voedsel en bij het dichtmetselen van het broedhol..",
    "Geribbelde neushoornvogel. Wist u dit al over de geribbelde neushoornvogel?. Het mannetje van de geribbelde neushoornvogel heeft een kleurrijkere snavel en keelhuid dan het vrouwtje. Zo zijn de geslachten makkelijk uit elkaar te houden! \u00a0 \n\n\nAls geribbelde neushoornvogels uit het ei komen, zijn ze kaal en hebben ze een roze huid. Met tien dagen kleurt de huid donker en nog later groeien de veren door de huid heen. Pas op een leeftijd van 2,5 maand zijn de jonge vogels klaar om het nest te verlaten. \n\n\nNeushoornvogels eten vooral vruchten. Maar als ze broeden of jongen hebben, zijn ze dol op dierlijk voedsel. Geen vogeltje of hagedisje is dan veilig voor hun grote snavel! \n\n\nDe hoorn bovenop de snavel bestaat uit met lucht gevuld bot. Ondanks dat het geen helemaal gevulde structuur is, zijn snavel en hoorn samen nog best zwaar voor een vogel. Om dit alles goed overeind te kunnen houden, hebben neushoornvogels sterke nekspieren en aangepaste nekwervels. \n\n\nGeribbelde neushoornvogels mogen er wat lomp uitzien, het zijn uitstekende vliegers! In het kroondak van het regenwoud kunnen ze zelfs in vlucht vruchten uit de boom plukken!.",
    "Geribbelde neushoornvogel. Over de voortplanting. Om te broeden metselt het vrouwtje zich in een holle boom in. Daarbij maakt ze de opening op een kiertje na dicht met een uitgehard mengsel van vruchten en poep. Door het kiertje reikt het mannetje aan haar en later ook aan de jongen het voedsel aan. Het opsluiten beschermt de eieren en jongen voor roofdieren. Maar het vrouwtje zit al met al wel zo\u2019n drie maanden vast in de boomholte!.",
    "Geribbelde neushoornvogel. E\u00e9n met de natuur. Op Borneo en Sumatra leven meerdere soorten neushoornvogels, zo ook de zwarte en de geribbelde neushoornvogel die in Burgers\u2019 Zoo te zien zijn. In de natuur vermijden ze op slimme manier concurrentie om voedsel. De geribbelde neushoornvogel zoekt zijn vruchten in de allerhoogste oerwoudreuzen; de zwarte neushoornvogel foerageert daarentegen lager, in de dichte kroonlaag. Beide soorten zijn belangrijke zaadverspreiders..",
    "Geribbelde neushoornvogel. Geribbelde neushoornvogels breken uit de kast!. Voor neushoornvogels geldt dat de dieren behoorlijk kieskeurig zijn wat hun partners betreft. De kweek met deze vogels in daarom in dierentuinen zeker niet heel gemakkelijk. In Burgers\u2019 Zoo leven momenteel enkele mannelijke geribbelde neushoornvogels, voor die de co\u00f6rdinator voor deze bedreigde diersoort momenteel geen partner ter beschikking heeft. In oktober 2019 zijn de geribbelde neushoornvogels van het vogelhuis naar de Bush verhuisd. Daar verkennen deze indrukwekkend grote vogels nu de indoor-jungle van Arnhem..",
    "Brilbladneusvleermuis. Plek in het dierenrijk. De brilbladneusvleermuis is \u00e9\u00e9n van de 1300 soorten vleermuizen. Vleermuizen zijn de enige vliegende zoogdieren en een zeer succesvolle groep. Ze zijn niet alleen bijzonder soortenrijk, maar hebben ook nog een breed ecologisch spectrum en een enorm verspreidingsgebied. Vleermuizen zijn in de evolutie een vrij oude zoogdierengroep. Je zou het niet meteen zeggen, maar ze zijn relatief nauw verwant aan primaten en dus ook aan de mens!.",
    "Brilbladneusvleermuis. Eigenschappen van de Brilbladneusvleermuis. Verspreiding. Midden- en Zuid-Amerika.",
    "Brilbladneusvleermuis. Eigenschappen van de Brilbladneusvleermuis. Leefwijze. harems en vrijgezellengroepen.",
    "Brilbladneusvleermuis. Eigenschappen van de Brilbladneusvleermuis. Voedsel. vruchten, insecten, pollen, nectar.",
    "Brilbladneusvleermuis. Bijzonder gedrag. Vleermuizen vliegen \u2019s nachts en hebben daarvoor allerlei aanpassingen. De meest belangrijke: echolocatie! Ze zenden voor mensen niet hoorbare, ultrasone geluiden uit, die tegen voorwerpen weerkaatsen. De grote oren vangen deze teruggekaatste geluidsgolven op en hun hersens verwerken deze info tot een mentale kaart van de omgeving!.",
    "Brilbladneusvleermuis. Over de voortplanting. Brilbladneusvleermuizen leven in haremgroepen. Ze kunnen twee keer per jaar een jong krijgen, maar in minder goede omstandigheden of bij veel stress kunnen ze hun draagtijd verlengen van vier maanden tot aan zeven maanden toe. Zo\u2019n variabele draagtijd is best bijzonder bij zoogdieren..",
    "Brilbladneusvleermuis. E\u00e9n met de natuur. Brilbladneusvleermuizen zijn in tegenstelling tot sommige andere vleermuizen niet op \u00e9\u00e9n voedselbron gespecialiseerd. Ze eten vooral vruchten, maar lusten ook insecten, pollen en nectar. Kleine vruchten nemen ze graag mee tot aan hun slaapplek. In dat geval verspreiden ze de zaden van de vruchten. Van grote vruchten eten ze direct aan de moederboom; dan heeft het een minder gunstige uitwerking op de zaadverspreiding, tenzij ze heel kleine zaadjes mee inslikken en na een vlucht elders weer uitpoepen. Als ze pollen eten en nectar drinken, nemen ze vermoedelijk ook wat pollen mee in de beharing rondom hun snuit en dan kunnen ze bijdragen aan de bestuiving van planten. Er is echter geen plantensoort bekend waarvoor brilbladneusvleermuizen de enige en/of belangrijkste bestuivers zijn..",
    "Bladsnijdermieren. Plek in het dierenrijk. Bladsnijdermieren zijn uiteraard insecten. Hoewel mieren en termieten allebei in grote volkeren leven en deels ondergrondse nesten bouwen, zijn deze twee insectengroepen geen nauwe familie van elkaar. Mieren zijn meer verwant aan bijen en aan wespen; het zijn namelijk vliesvleugelige insecten. De meesten mieren echter zijn vleugelloos, alleen de mannetjes en de prinsessen hebben vleugels. En in een mierenkolonie zijn er maar heel weinig mannetjes; en prinsessen heb je maar zelden! \u00a0 Atta cephalotes is \u00e9\u00e9n van de tientallen soorten bladsnijdermieren. Deze mieren brengen miljoenen kleine stukjes blad en bloesem naar hun nest. Daar kweken ze op het gekauwde plantenmateriaal schimmels. De schimmeldraden zijn hun hoofdvoedsel. Deze vorm van tuinbouw door mieren is evolutionair meerdere keren ontstaan; ze komen zelfs uit twee verschillende biologische geslachten. Maar dit fenomeen komt wel uitsluitend in (sub)tropisch Amerika voor; in de andere werelddelen heb je geen bladsnijdersmieren..",
    "Bladsnijdermieren. Eigenschappen van de Bladsnijdermieren. Verspreiding. regenwoud en secundair bos van tropisch en subtropisch Amerika.",
    "Bladsnijdermieren. Eigenschappen van de Bladsnijdermieren. Grootte. werkster 12 mm, koningin 3 cm.",
    "Bladsnijdermieren. Eigenschappen van de Bladsnijdermieren. Voedsel. schimmeldraden, vruchten, bladsappen.",
    "Bladsnijdermieren. Eigenschappen van de Bladsnijdermieren. Legselgrootte. 200 miljoen eieren per koningin.",
    "Bladsnijdermieren. Eigenschappen van de Bladsnijdermieren. Leeftijd. werkster 1 jaar, koningin 15 jaar.",
    "Bladsnijdermieren. Bijzonder gedrag. Binnen de mierenkolonie kennen bladsnijdermieren allerlei taken zoals bladdrager, soldaat, mini-soldaat, bladkauwer, schimmelverzorger, afvalruimer, larven-oppas, koningin. Elke individuele mier doet \u2013 anders als bij honingbijen \u2013 heel haar leven dezelfde taak. De optimale grootte hiervoor en het passend gedrag zijn genetisch vastgelegd en dus aangeboren. Soms heb je zelfs voor \u00e9\u00e9n taak twee groottes. Zo zijn er twee types soldaten: de \u2018gewone\u2019, groot en sterk. En heel kleine, die een mini-lijf hebben maar relatief grote kaken. Deze mini-soldaten rijden op de bladeren mee en verdedigen de bladdraagster tegen aanvallen van insecten uit de lucht..",
    "Bladsnijdermieren. Wist u dit al over bladsnijdermieren?. Mieren zijn heel sterk. De bladeren die zo\u2019n mier draagt, zijn tot zes keer zo zwaar als ze zelf! \nBladsnijdermieren hebben een bepaald gebied van hun nest alleen als afvalberg en kerkhof. Alle overleden mieren en afval worden daar gedeponeerd. De speciale mieren die hier werken, hebben de laagste levensverwachting. Soldaatmieren zien er scherp op toe dat deze werkers niet weglopen van de afvalberg, anders vallen ze zelfs de werkers aan! \nMieren leven naar verhouding best lang. De mieren die elke dag bladeren knippen, slijten hun kaken hard. Op zekere leeftijd kan zo\u2019n mier niet goed meer bladeren knippen. Dan draagt ze alleen nog stukjes blad, die jongere mieren hebben geknipt. \nEen uitvliegende prinses neemt niet alleen maar een paar mannetjes mee op bruidsvlucht, maar draagt ook een paar schimmeldraden met zich mee. Dit wordt het begin van een nieuwe schimmelkwekerij! \nZoals al gezegd, komen bladsnijdermieren alleen voor in Amerika. Behalve in de tekenfilm \u2018De Leeuwenkoning\u2019- let maar op de openingssc\u00e8ne\u2026 daar loopt toch echt een straat bladsnijdermieren!.",
    "Bladsnijdermieren. Over de voortplanting. Sommige larven groeien uit tot prinsessen. Zij ontwikkelen vleugels en vliegen met een aantal mannetjes weg van de kolonie, op bruidsvlucht. De prinses paart dan met vijf tot acht mannetjes. Daarna begint ze eitjes te leggen. Ze verliest haar vleugels, paart nooit meer, maar heeft nu een levenslange spermavoorraad voor zo\u2019n 200 miljoen eitjes. De eerste eitjes en larfjes verzorgt de jonge koningin zelf; later laat ze dit aan de werksters over..",
    "Bladsnijdermieren. E\u00e9n met de natuur. E\u00e9n miertje is best sterk. Ze kan een stukje blad dragen dat zes keer zo zwaar is als ze zelf. Maar met z\u2019n allen hebben bladsnijdermieren pas echt impact op hun omgeving. Binnen een bereik van 300 meter van hun ondergronds nest kunnen ze 20% van de plantengroei verknippen!\u00a0 Hun nesten kunnen een diameter van 25 meter hebben en gaan zeven meter de grond in..",
    "Bladsnijdermieren. Bladeren wandelen massaal door tropisch regenwoud. De bladsnijdermieren arriveerden in 2018 in Burgers\u2019 Zoo. Tot 2022 hebben de verzorgers van de Bush ze echter achter de schermen gehouden om de kolonie in alle rust te laten uitgroeien. Sinds juli 2022 zijn de bladsnijdermieren in Burgers\u2019 Bush te zien. Hun verblijf is eenvoudig en toch heel vernieuwend. Hier lopen de mieren namelijk niet door kunststof buisjes, maar ze lijken gewoon langs telegrafenpalen en kabels te lopen. Een heel natuurlijk en bijzonder gezicht! Doordat we de Bush hebben, kunnen we jaarrond vers tropisch blad aan ze aanbieden \u2013 heel fijn voor de mieren die daarop mooi hun schimmel kweken..",
    "Schreeuwpiha. Plek in het dierenrijk. De schreeuwpiha is een merelgrote vogel uit de familie van de cotinga\u2019s. Cotinga\u2019s zijn vaak heel kleurrijke dieren, maar de schreeuwpiha heeft een onopvallend uiterlijk: beide geslachten hebben grijze veren. De schreeuwpiha behoort tot de grote groep van de zangvogels, maar zingen doet hij niet: hij schreeuwt!.",
    "Schreeuwpiha. Eigenschappen van de Schreeuwpiha. Verspreiding. bossen van Zuid-Amerika, ook in parken en tuinen.",
    "Schreeuwpiha. Bijzonder gedrag. Alleen de mannetjes laten hun kenmerkende schreeuw horen. Dat doen ze in groepen geclusterd, dus vele mannetjes op enkele meters afstand bij elkaar. Achter elkaar laten ze hun tot 116 decibel harde roep horen, en de vrouwtjes kiezen aan de hand van hun roep-kwaliteit een paringspartner. Deze manier van baltsen wordt een \u2018lek\u2019 genoemd. Zo\u2019n \u2018lek-vorming\u2019 is van slechts weinig soorten bekend, zoals ook van rotshaantjes, auerhoenders en kemphanen..",
    "Schreeuwpiha. Wist u dit al over schreeuwpiha\u2019s?. Deze soort is de op \u00e9\u00e9n na luidruchtigste vogel in het dierenrijk! \nIn films over het Amazone-regenwoud wordt vaak het kenmerkende geluid van de schreeuwpiha onder de plaatjes gemonteerd, want dit geluid is z\u00f3 typerend! Soms belandt het geluid echter ook in een film over de bossen van Afrika en Azi\u00eb, maar daar komt de piha toch echt niet voor! \nIn dierentuinen zijn schreeuwpiha\u2019s een enorme zeldzaamheid. Momenteel is Burgers\u2019 Zoo in Europa de enige dierentuin met deze vogelsoort in de collectie..",
    "Schreeuwpiha. Over de voortplanting. Typerend voor vogelsoorten die in een lek-systeem baltsen is dat de enige taken van de mannetjes in de voortplanting het aantrekken van een vrouwtje en de paring zijn \u2013 nestbouw, broed en opvoeding doet het vrouwtje alleen. De nesten van de schreeuwpiha zijn opvallend klein, er wordt altijd slechts \u00e9\u00e9n ei gelegd, dat amper in het nestje past. Zo\u2019n klein nest hebben meer cotinga\u2019s. Biologen denken dat een klein nest onopvallender is en meer broedsucces biedt in gebieden met heel hoge nestpredatie..",
    "Schreeuwpiha. E\u00e9n met de natuur. De schreeuwpiha vormt geen groepen of vaste groepen met soortgenoten. Wat dat betreft is hij meer solitair. Maar hij zoekt zijn voedsel wel graag samen met andere vogelsoorten. Op die manier heeft hij de voordelen van de bescherming van de groep, zoals de waakzaamheid van de anderen, maar vermijdt mogelijk een beetje de directe voedselconcurrentie..",
    "Halsbandcotinga. Plek in het dierenrijk. Halsbandcotinga\u2019s behoren tot de grote groep van de zangvogels. Daarbinnen vallen ze in de familie van de cotinga\u2019s (Cotingidae). Bij de meeste continga\u2019s zijn op zijn minst de mannetjes heel mooi gekleurd. Dat gaat ook op voor de halsbandcotinga, echter niet voor de andere cotinga in Burgers\u2019 Bush: de schreeuwpiha. Die ziet er heel onopvallend uit, maar maakt veel lawaai..",
    "Halsbandcotinga. Eigenschappen van de Halsbandcotinga. Verspreiding. regenwouden van Zuid-Amerika.",
    "Halsbandcotinga. Eigenschappen van de Halsbandcotinga. Grootte. 20 cm van snavel tot staart.",
    "Halsbandcotinga. Eigenschappen van de Halsbandcotinga. Voedsel. vruchten, bessen, soms insecten.",
    "Halsbandcotinga. Bijzonder gedrag. Halsbandcotinga\u2019s eten bijna uitsluitend bessen en vruchten. Soms eten ze ook insecten. Ze hebben het dan gemunt op vliegende mieren en termieten. Vanaf een vaste plek zitten ze te wachten om vervolgens plots op te vliegen en zo\u2019n vliegend insect te pakken. Dezelfde tactiek gebruikt bijvoorbeeld een bijeneter..",
    "Halsbandcotinga. Wist u dit al over halsbandcotinga\u2019s?. Het volwassen mannetje is schitterend gekleurd, turquoise en paars. Het volwassen vrouwtje is bruin van kleur. Ook jonge mannetjes zijn flets en bruin. \nHoewel halsbandcotinga\u2019s tot de groep van de zangvogels behoren, zingen ze niet. Alleen als ze vliegen, maken ze wel een soort fluitend geluid. Niet met hun stemapparaat, maar met behulp van speciale vleugelveren! \nCotinga\u2019s maken heel kleine, onopvallende nesten en leggen ook maar naargelang de soort \u00e9\u00e9n of twee eieren per legsel. Biologen denken dat dit een aanpassing is aan hoge nestpredatie: grotere nesten zouden gewoon te opvallend zijn! \nHalsbandcotinga\u2019s houden zich het liefst op 15-30 meter hoogte in het gesloten kroondak van het regenwoud op. En als ze niet foerageren, zijn ze vaak lang inactief. Vandaar dat het een uitdaging is om deze vogels in het wild te spotten, laat staan om hun natuurlijk gedrag te observeren..",
    "Halsbandcotinga. Over de voortplanting. Over de voortplanting van halsbandcotinga\u2019s in de natuur is niet veel bekend. Waarschijnlijk strijden meerdere mannetjes in elkaars nabijheid om de gunst van een vrouwtje. Nestbouw, broed en verzorging van het jong doet het vrouwtje vermoedelijk alleen..",
    "Halsbandcotinga. E\u00e9n met de natuur. Cotinga\u2019s zijn goede zaadverspreiders! Ze slikken vruchten in, waarna ze de kleinere zaden later weer uitpoepen. Grote zaden braken ze enkele minuten na het inslikken op; dan kunnen de vogels in de tussentijd wel al een heel stuk van de moederboom weggevlogen zijn! Vooral de trompetbomen (Cecropia) en epifytische halfparasieten uit het plantengeslacht Psittacanthus profiteren van de zaadverspreiding door cotinga\u2019s..",
    "Witvleugelboseend. Plek in het dierenrijk. Deze vrij forse eend werd lange tijd als nauwe familie van de muscuseend uit tropisch Amerika beschouwd. Genetisch onderzoek wees echter uit, dat het DNA van de witvleugelboseend dermate afwijkend is, dat de soort niet zo lang geleden in haar eigen genus is geplaatst. Dat maakt deze eendensoort taxonomisch heel speciaal!.",
    "Witvleugelboseend. Eigenschappen van de Witvleugelboseend. Verspreiding. regenwouden van Zuid- en Zuidoost- Azi\u00eb.",
    "Witvleugelboseend. Eigenschappen van de Witvleugelboseend. Grootte. tot 80 cm van snavel tot staart.",
    "Witvleugelboseend. Eigenschappen van de Witvleugelboseend. Voedsel. waterplanten, zaden, slakken, kleine vissen.",
    "Witvleugelboseend. Bijzonder gedrag. Mannetje en vrouwtje, die samen een koppel vormen, laten een hard en heel bijzonder duet horen. Het vrouwtje kwaakt meer, de roep van het mannetje klinkt veel luider en duidelijk anders. Helaas hebben we onze twee witvleugelboseenden in de Bush nog niet horen roepen..",
    "Witvleugelboseend. Wist u dit al over witvleugelboseenden?. De kleuren en het patroon van de witvleugelboseenden vari\u00ebren naargelang het oorsprongsgebied, het geslacht en de leeftijd. De vrouwtjes zijn kleiner dan de mannetjes en meestal op de kop wat donkerder gepigmenteerd. De blauw-iriserende kleuren zijn bij oudere dieren beter zichtbaar dan bij jongere. \nHoutkap van grote oerwoudbomen zorgt ervoor dat de boseend in de natuur minder plekken vindt om te broeden. Het plaatsen van kunstmatige nestgelegenheden heeft wel geholpen! \nAl in 1976 zijn witvleugelboseenden uit kweekcentra teruggezet in de natuur. Voordat nu echter structureel aan herintroducties kan worden gewerkt, dienen echter allereerst de milieu bedreigingen die problematisch zijn voor deze eend gereduceerd te worden. \nDe witveugelboseend foerageert graag \u2019s nachts; hij is dus ook in het donker actief..",
    "Witvleugelboseend. Over de voortplanting. De witvleugelboseend broedt in de holte van een boom. De jongen zijn nestvlieders en meteen vanaf de geboorte bedekt met een dichte dons. Ze lijken behoorlijk op de kuikens van een wilde eend. Op de leeftijd van ongeveer twee maanden wisselen ze hun donsveren voor hun gewoon verenkleed. Daarmee groeien ze relatief langzaam, voor eendenvogels..",
    "Witvleugelboseend. E\u00e9n met de natuur. Deze eendensoort was vroeger wijd verspreid en kwam veel voor nabij rivieren, meertjes en stroompjes in de tropische bossen van Zuid-Azi\u00eb en Zuidoost-Azi\u00eb. De populatieaantallen zijn echter al decennia lang schrikbarend klein. Vermoedelijk leven nu nog minder dan 1000 volwassen vogels van deze soort in de natuur. Niet altijd is direct aan te wijzen dat het (lokaal) uitsterven van een soort leidt tot grote gevolgen voor het hele ecosysteem. Zo is ook niet bekend of het verdwijnen van deze soort uit de meeste regio\u2019s van zijn leefgebied nog extra negatieve gevolgen voor het systeem of bijvoorbeeld voor de voedselketen heeft gehad..",
    "Terekayschildpad. Plek in het dierenrijk. Terekayschildpadden zijn reptielen. Schildpadden zijn gemakkelijk te herkennen aan hun beschermende pantser van bot en hoorn. Ook leggen alle schildpadden eieren en ze hebben geen tanden in hun bek. In Burgers\u2019 Zoo zijn er naast moerasschildpadden, zoals de terekayschildpadden en doornschildpadden, ook landschildpadden te zien, namelijk de kolenbranderschildpadden..",
    "Terekayschildpad. Eigenschappen van de Terekayschildpad. Leefwijze. tolerant, maar niet echt in groepen levend.",
    "Terekayschildpad. Eigenschappen van de Terekayschildpad. Legselgrootte. 4-35 eieren per keer.",
    "Terekayschildpad. Eigenschappen van de Terekayschildpad. Voedsel. waterplanten, algen, soms kleine dieren.",
    "Terekayschildpad. Bijzonder gedrag. Hoewel terekayschildpadden in warme landen leven, koelen ze in het water soms wat af. Dan zonnen ze graag aan land. Daarbij maken ze de nek lang en strekken de vin-achtige achterpoten richting de zon, om zo veel mogelijk warmte op te vangen..",
    "Terekayschildpad. Wist u dit al over terekayschildpadden?. De Engelse naam van deze soort is \u2018yellow-spotted river turtle\u2019. In feite hebben echter alleen de jonge dieren gele vlekken op hun kop. \n\u2018Terekay\u2019 is de naam van een plaatsje in Colombia, binnen het verspreidingsgebied van deze soort. \nDeze schildpadden wegen tot 8 kilo, waarbij de vrouwtjes groter en zwaarder zijn dan de mannetjes. \n4-35 eieren per keer en een broedtijd van 2-5 maanden; dat lijkt wel heel ruim. Het aantal eieren heeft te maken met de grootte en daarmee de leeftijd van de schildpad. De broedduur is vooral afhankelijk van de omgevingstemperatuur..",
    "Terekayschildpad. Over de voortplanting. De vrouwtjes leggen de eieren in een nest in het zand aan de oever van rivieren. Terekayschildpadden planten zich in het droge seizoen voort, zodat de eieren niet onder water komen te staan. Koelere broedtemperaturen resulteren in meer mannetjes. Als de broedtemperatuur boven 32 graden is, ontwikkelen de foetussen zich tot vrouwtjes..",
    "Terekayschildpad. E\u00e9n met de natuur. De terekayschildpad komt voor in de watersystemen van de Amazone en de Orinoco. In de tijd dat de bossen overstromen, zwemt ze ook graag in deze vloedbossen. Dat zijn de regenwoudgebieden in Zuid-Amerika die een paar maanden per jaar onder water staan en in buiten het regenseizoen droog vallen..",
    "Kolenbranderschildpadden. Plek in het dierenrijk. Kolenbranderschildpadden zijn reptielen en behoren tot de kleine zestig soorten landschildpadden op aarde. Schildpadden zijn gemakkelijk te herkennen aan hun beschermende pantser van bot en hoorn. Ook leggen alle schildpadden eieren en ze hebben geen tanden in hun bek. In Burgers\u2019 Zoo zijn de kolenbranderschildpadden de enige landschildpadden. Maar er leven wel meerdere soorten moerasschildpadden in de Bush en in de Mangrove..",
    "Kolenbranderschildpadden. Eigenschappen van de Kolenbranderschildpad. Leefwijze. tolerant, maar niet echt in groepen levend.",
    "Kolenbranderschildpadden. Eigenschappen van de Kolenbranderschildpad. Voedsel. vruchten, zaden, stengels, blad, insecten, wormen, slakken.",
    "Kolenbranderschildpadden. Bijzonder gedrag. Een verstopplek ergens op de grond van het regenwoud is voor kolenbranderschildpadden een belangrijk element. Daar rusten en slapen ze meer dan de helft van de dag. Vanuit die veilige plek ondernemen ze tevens hun zoektochten naar voedsel. Op een goede verstopplek kun je soms zelf meerdere van deze schildpadden naast elkaar vinden..",
    "Kolenbranderschildpadden. Wist u dit al over kolenbranderschildpadden?. Haar naam dankt deze soort aan de rode vlekken op de voorpoten en de kop: oranjerood zoals gloeiende kolen! \nKolenbranderschildpadden hebben een vrij slecht zicht, maar ze kunnen goed ruiken. Als ze lopen laten ze geursporen achter die nog dagen later door een soortgenoot kunnen worden gevolgd. \nKolenbranderschildpadden kunnen, net als ook andere soorten landschildpadden, door de neusgaten drinken. \nHet is afhankelijk van de buitentemperatuur, hoe lang zich de in de grond verstopte eieren van deze schildpad moeten ontwikkelen. Gemiddeld komen de jonge na 5 maanden uit, de broedduur kan echter vari\u00ebren tussen 3,5 maanden en 7 maanden. \nOver deze diersoort is nog vrij weinig bekend. In dierentuinen zijn ze leeftijden van ouder dan 30 jaar bereikt, maar hoe oud ze in het wild worden, weten we niet. Ze schijnen met vijf jaar geslachtsrijp te worden..",
    "Kolenbranderschildpadden. Over de voortplanting. Schildpadden hebben een inwendige bevruchting, dus er vinden echte paringen plaats. Bij landschildpadden met hun koepelvormige pantser ziet zo\u2019n paring wat onhandig uit. Het mannetje heeft echter in het buikgedeelte van de pantser een kuiltje. Zo past bij iets beter op het vrouwtje, dat een platte schild op de buik heeft. Aan de vorm van het buikschild kun je dus ook mannetje en vrouwtje uit elkaar kennen..",
    "Kolenbranderschildpadden. E\u00e9n met de natuur. Kolenbranderschildpadden gebruiken als verstopplek graag een verlaten hol van een gordeldier of een rustplek van een agoeti (grote knaagdieren). Door hun pantser zijn ze in principe goed beschermd, maar jaguars kunnen met hun krachtige kaken zelfs schildpadden \u2018openkraken\u2019. Kolenbranderschildpadden staan dus af en toe op het menu van jaguars..",
    "Rode lynx. Plek in het dierenrijk. Rode lynxen behoren tot de katachtige roofdieren en dan wel tot de groep \u2018kleine katten\u2019. Andere katachtigen in Burgers\u2019 Zoo zijn tijgers, leeuwen, cheeta\u2019s \u00a0en panters..",
    "Rode lynx. Eigenschappen van de Rode lynx (niet meer in Burgers' Zoo). Verspreiding. Verenigde Staten, Mexico, Zuid-Canada.",
    "Rode lynx. Eigenschappen van de Rode lynx (niet meer in Burgers' Zoo). Voedsel. konijnen, knaagdieren, reptielen, vogels en andere dieren.",
    "Rode lynx. Bijzonder gedrag. De rode lynx leeft voornamelijk in zijn eentje. Aan soortgenoten maakt hij zijn aanwezigheid op allerlei manieren duidelijk. Zo markeert hij met urine, met ontlasting, met geurstoffen uit de anaalklieren en ook met krabsporen. Het thuisgebied van \u00e9\u00e9n mannetje overlapt met dat van meerdere vrouwtjes..",
    "Rode lynx. Wist u dit al over rode lynxen?. De rode lynx wordt in Amerika vaak \u2018bobcat\u2019 genoemd. \u2018Bob\u2019 verwijst naar de korte staart van lynxen die eruitziet alsof deze afgeknipt is. \nNaargelang het exacte verspreidingsgebied en het jaargetijde is de vacht van de rode lynx meer zandkleurig-grijs of rossig. Individuele verschillen in de vachtkleur spelen ook een rol. \nDe pluimpjes op de oren zijn typerend voor alle lynxen, men denkt dat ze een rol spelen bij de lokalisatie van geluiden. Rode lynxen hebben de kleinste oorpluimpjes van alle soorten lynxen..",
    "Rode lynx. Over de voortplanting. De paring vindt bij rode lynxen in het vroege voorjaar plaats. Na een dracht van iets meer dan twee maanden worden de jongen geboren. Net als bij huiskatten zijn de jongen aan het begin nog blind en hulpeloos. Na twee maanden drinken ze geen moedermelk meer. Totdat ze zelfstandig kunnen jagen \u2013 en dat is pas maanden later \u2013 zorgt de moeder voor \u2018vlees op het bord\u2019. De vader speelt bij de opvoeding geen rol..",
    "Rode lynx. E\u00e9n met de natuur. Rode lynxen zijn jagers met een breed voedselspectrum. Ze geven echter de voorkeur aan konijnen en hazen als prooidieren. Zolang er van deze dieren voldoende aanwezig zijn, zullen ze nauwelijks achter iets anders aan zitten. Daalt de populatie hazen en konijnen, dan schakelt de rode lynx over op opossums, knaagdiertjes, stinkdieren, hagedissen en andere prooidieren..",
    "Rode lynx. Bedreiging en bescherming. De rode lynx heeft een groot verspreidingsgebied en komt in redelijke populatiedichtheden voor. Hij is dus niet met uitsterven bedreigd. In de Verenigde Staten is de jacht op deze soort legaal en er worden per jaar zo\u2019n 30.000 dieren geschoten.\u00a0 Rode lynxen leven in de natuur meer in hun eentje. De rode lynx krijgt \u00e9\u00e9n keer per dag te eten. Op het menu staat rat, paarden- of rundvlees of kippenkuikens. Eens per week krijgen ze zelfs vis te eten, dat is misschien wel verrassend voor een bewoner van de Desert! Daarnaast zijn rode lynxen net als huiskatten best gevoelig voor nierfalen. Daarom krijgen ze ook nog een speciaal nierdieet. Burgers\u2019 Zoo is de enige dierentuin in Nederland waar deze diersoort is te zien..",
    "Groene leguaan. Plek in het dierenrijk. Groene leguanen zijn flinke hagedissen. Ze worden geregeld tot 1,5 meter en soms zelfs tot 2 meter lang. Als hagedissen zijn watervaranen, gekko\u2019s, anolissen en basilisken hun nauwste familie in Burgers\u2019 Zoo. Al deze hagedissen behoren uiteraard tot de groep van de reptielen..",
    "Groene leguaan. Eigenschappen van de Groene leguaan. Verspreiding. bossen van Midden- en Zuid-Amerika.",
    "Groene leguaan. Eigenschappen van de Groene leguaan. Leefwijze. tolerant, maar niet echt groepslevend.",
    "Groene leguaan. Bijzonder gedrag. Mannetjes leguanen hebben een heel kenmerkend dreiggedrag: ze knikken in een afgehakte beweging meerdere keren met hun hoofd. Daarbij komt ook hun grote keelflap mooi in de schijnwerper..",
    "Groene leguaan. Wist u dit al over groene leguanen?. Bij de volwassen dieren kun je vrij gemakkelijk het verschil tussen mannetje en vrouwtje zien. De mannetjes zijn forser gebouwd, hun keelflap is veel groter en de stekels op hun nek en rug zijn duidelijk langer en dikker. \nGroene leguanen zijn niet altijd groen. Ze kunnen ook donkergrijs of blauwgroen zijn. En sommige mannetjes worden in de paartijd oranje op hun kop. Enkele dominante exemplaren worden zelfs over heel het lijf oranje en blijven ook buiten het paarseizoen langer oranje. \nAcht jaar is in de natuur een mooie leeftijd voor een groene leguaan; maar in een dierentuin kan hij een stuk ouder worden, wel ongeveer twintig jaar. \nGroene leguanen worden in Europa en de Verenigde Staten veel als huisdier gehouden. Gelukkig zijn dat meestal gekweekte dieren en geen leguanen die in de natuur gevangen zijn. Maar deze hagedissen worden nogal groot, en ze hebben specifieke zorg nodig. Ze zijn dus geen makkelijke huisdieren. Dierentuinen weten dat de eigenaren nog wel eens van hun leguaan af willen, want ze krijgen ze regelmatig als cadeau aangeboden\u2026 \nIn sommige landen worden groene leguanen op farms gekweekt, voor hun vlees en hun leer..",
    "Groene leguaan. Over de voortplanting. In de paartijd proberen de grootste en stoerste mannetjes de beste plekken in een boom voor zich op te eisen. Daar in hun mini-territorium geven ze een show door te knikken en proberen ze zo vrouwtjes aan te lokken. Uit klieren aan de onderkant van de dijen scheiden ze een geurtje af, dat ze over takken, rotsen en zelfs over de vrouwtjes heen smeren. Bij de paring bijt het mannetje het vrouwtje vaak in de nek. Het vrouwtje kan het sperma opslaan en er nog enkele jaren na de paring eitjes mee bevruchten. Het vrouwtje plaatst haar eieren in een kuil, daarna vindt er geen broedzorg meer plaats..",
    "Groene leguaan. E\u00e9n met de natuur. Groene leguanen zijn een belangrijke prooi voor allerlei soorten grote roofvogels. Die vallen de leguanen aan, als ze op een zonnig takje liggen te rusten. De leguaan heeft meerdere manieren om aan zijn belager te ontsnappen: hij heeft een goede camouflagekleur en valt daarom niet zo op. Hij kiest daarnaast zijn ligplaats slim. Hij gaat namelijk het liefst op een tak boven het water liggen, dan kan hij zich bij bedreiging in het water laten plonzen. En in geval van hoogste nood kan hij ook een stuk staart afgooien, als afleiding voor de roofvogel..",
    "Rode kardinaal. Plek in het dierenrijk. De rode kardinaal is een zangvogel, die zijn naam ook eer aandoet! Beide geslachten zingen om hun territorium af te bakenen. Binnen de groep van de zangvogels vallen ze onder de \u2018kardinaal-achtigen\u2019. In Burgers\u2019 Zoo zijn de andere kardinaal-achtige zangvogels zoals de ultramarijnbisschop en de gele kernbijter in Burgers\u2019 Desert zijn nauwste familie..",
    "Rode kardinaal. Eigenschappen van de Rode kardinaal (niet meer in Burgers' Zoo). Verspreiding. Noord-Amerika tot Yucatan-schiereiland.",
    "Rode kardinaal. Eigenschappen van de Rode kardinaal (niet meer in Burgers' Zoo). Voedsel. zaden, granen, bessen, insecten.",
    "Rode kardinaal. Bijzonder gedrag. Rode kardinalen leven jaarrond in vaste koppels die altijd dicht bij elkaar blijven. Het mannetje is fel rood gekleurd en het vrouwtje is grijsbruin met rode accenten op haar snavel en de vleugels. Kardinalen zijn geen trekvogels en blijven heel het jaar hun territorium aanhouden. Dit territorium wordt fel verdedigd tegen soortgenoten..",
    "Rode kardinaal. Wist u dit al over rode kardinalen?. Dit is een van de weinige soorten zangvogels, waar de zang van het mannetje en het vrouwtje voor het menselijk oor niet is te onderscheiden. Bij veel soorten zangvogels zingen alleen de mannetjes, of de zang van de mannetjes is complexer. \nHun naam danken deze vogeltjes met het gekke kuifje aan de klerendracht van de katholieke kardinalen: veel rood, en met een mijter als Sinterklaas. \nEen koppel kardinalen blijft soms jarenlang bij elkaar. Maar \u2018scheidingen\u2019 komen wel voor en ook een vogel waarvan de partner overlijdt, zoekt een nieuwe partner..",
    "Rode kardinaal. Over de voortplanting. Rode kardinalen zijn nestblijvers die echter zeer snel ontwikkelen. Ze verlaten het nest als ze nog maar tien dagen oud zijn en nog niet volledig goed in de veren zitten. De ouders blijven nog zo\u2019n drie tot vier weken langer voor het kroost zorgen, totdat de jongen zelfstandig zijn. Dat doet vooral het mannetje. Het vrouwtje is namelijk al snel weer bezig met het bebroeden van het volgende legsel. Door deze effici\u00ebnte taakverdeling kunnen rode kardinalen vier legsels per jaar grootbrengen..",
    "Rode kardinaal. E\u00e9n met de natuur. Deze vogelsoort kent een groot verspreidingsgebied, van tropisch-warme gebieden tot het oosten van Zuid-Canada. In de sneeuw valt zo\u2019n knalrood vogeltje behoorlijk op. Gemiddeld wordt een rode kardinaal ook slechts drie jaar oud, maar de oudste geringde vogel in het wild werd bijna 16 jaar! Als hij geen predator tegenkomt en genoeg voedsel weet te vinden, kan zo\u2019n klein vogeltje dus best oud worden!.",
    "Rode kardinaal. Bedreiging en bescherming. De rode kardinaal is niet met uitsterven bedreigd. Vroeger werd deze mooie zanger in de Verenigde Staten graag gevangen om als huisdier te houden, maar dit is al meer dan 100 jaar geleden verboden. De rode kardinaal is aan veel voederhuisjes in Amerika een graag geziene gast. Maar hij kan niet jaarrond van zaden en noten leven: om zijn jongen groot te krijgen, heeft hij insecten nodig! Waar de insectenpopulaties flink krimpen, krijgt dus ook deze vogel een probleem. Deze fraaie vogelsoort zie je niet heel veel in Europese dierentuinen. Daarom houden we ook meerdere koppeltjes rode kardinalen. Omdat ze zo territoriaal zijn, kun je beter niet meerdere koppels in \u00e9\u00e9n ecodisplay houden. Burgers\u2019 Desert is dus het thuis van \u00e9\u00e9n \u2018familie\u2019 en achter de schermen wordt er nog een koppel gehouden. De dierverzorgers hebben waargenomen dat de rode kardinalen niet alleen hun eigen jongen voeren, maar zo\u2019n beetje elk dier dat zijn bekje op tijd open doet. Dus ook andere jonge vogeltjes die bedelen, krijgen iets lekkers toegestopt; zo groot is hun verzorgingsinstinct..",
    "Purperen suikervogel. Plek in het dierenrijk. Suikervogels zijn heel kleine vogels met prachtige kleuren en een lange, gebogen snavel. Wat dat betreft lijken ze wel op kolibries, maar daar zijn ze geen familie van. Omdat suikervogels net als kolibries vooral nectar eten, zijn ze in de loop van miljoenen jaren veel op elkaar gaan lijken. Dit fenomeen noemt men parallelle evolutie. Suikervogels behoren tot de ongeveer 250 leden tellende groep van de tangara\u2019s. Hun nauwste familie in Burgers\u2019 Zoo is daarmee de rode tangara in de Bush..",
    "Purperen suikervogel. Eigenschappen van de Purperen suikervogel. Verspreiding. bossen noordelijk Zuid-Amerika.",
    "Purperen suikervogel. Eigenschappen van de Purperen suikervogel. Leefwijze. families of kleine groepjes.",
    "Purperen suikervogel. Eigenschappen van de Purperen suikervogel. Voedsel. nectar, sappen van vruchten, zaden van orchidee\u00ebn, insecten.",
    "Purperen suikervogel. Bijzonder gedrag. Deze vogeltjes hebben door hun lange snavel wat moeite om de veren op hun borst of nek schoon te houden; hun snavel is gewoon t\u00e9 lang om daar een poetsbeurtje uit te kunnen voeren! Suikervogels krabben zich daarom opvallend vaak met hun poten en ze schudden ook vaak hun veren uit..",
    "Purperen suikervogel. Wist u dit al over purperen suikervogels?. De mannetjes van deze soort zijn oogverblindend paarsblauw, de vrouwtjes zijn groen op de rug, met een lichtere borst en oranje in het gezicht. Jongen van beide geslachten lijken in het eerste levensjaar op wat flets gekleurde vrouwtjes. \nDe poten van de purperen suikervogel zijn knalgeel en toch is de \u2018geelpootsuikervogel\u2019 een net iets andere soort, met dezelfde kleuren maar een iets kortere snavel.\u00a0 \nDe purperen suikervogel is klein maar dapper! Als hij overdag een rustende kleine uil spot, gaat het hele groepje deze nachtvogel pesten!.",
    "Purperen suikervogel. Over de voortplanting. Purperen suikervogels broeden maar enkele maanden in het jaar. Naargelang waar ze binnen hun verspreidingsgebied leven, kan dit in april t/m juni of in oktober t/m december zijn \u2013 het hangt ervan af, wat de exacte klimaatomstandigheden en het seizoensgebonden voedselaanbod ter plaatse zijn!.",
    "Purperen suikervogel. E\u00e9n met de natuur. Purperen suikervogels foerageren graag in groepjes, vaak zelfs in groepjes bestaand uit meerdere verschillende soorten vogels, vaak andere tangara\u2019s. Wel een dozijn vogels trekt dan met elkaar op, op zoek naar voedsel in de kruinen van regenwoudbomen. Het handige van zo\u2019n gemengde groep vogels is dat iedereen wel op gevaar let en tijdig waarschuwt, maar dat andere soorten tangara\u2019s net iets anders eten en er daarmee minder voedselconcurrentie heerst..",
    "Purperen suikervogel. Suikervogels en de Bush. Deze mooie vogeltjes leven vrij in de Bush. Soms zie je ze aan een bloem nectar drinken, ze krijgen echter ook kunstmatige nectar in speciale bakjes aangeboden. Ze vliegen best vaak vrij hoog, vlak onder het dak. Goed zoeken, dus!.",
    "Roodkuiftoerako | Burgers' Zoo in Arnhem. Plek in het dierenrijk. De roodkuiftoerako is \u00e9\u00e9n van de 20 soorten van de toerako\u2019s, een groep vogels die men alleen in Afrika aantreft. De wetenschappelijke naam voor toerako\u2019s is Musophagidae, wat vertaald \u2018bananeneter\u2019 betekent. En inderdaad zijn alle toerako\u2019s gek op vruchten..",
    "Roodkuiftoerako | Burgers' Zoo in Arnhem. Eigenschappen van de Roodkuiftoerako. Verspreiding. bossen en bosranden van Angola (Afrika).",
    "Roodkuiftoerako | Burgers' Zoo in Arnhem. Eigenschappen van de Roodkuiftoerako. Grootte. 43 cm van snavel tot staart.",
    "Roodkuiftoerako | Burgers' Zoo in Arnhem. Bijzonder gedrag. Toerako\u2019s zijn boombewoners. Ze kunnen wel vliegen, maar bewegen zich in de boomkruinen het liefst graag snel van tak naar tak hoppend voort. Daarbij komt hen de bijzondere bouw van hun voeten te pas. Een kenmerk van deze familie is namelijk, dat ze de vierde teen - aan de buitenkant van de voet \u2013 van voren naar achteren kunnen draaien. Voor betere grip op de tak kunnen ze dus een tak in de tanggreep nemen, met aan elke kant twee krachtige tenen..",
    "Roodkuiftoerako | Burgers' Zoo in Arnhem. Wist u dit al over roodkuiftoerako\u2019s?. Deze soort is de nationale vogel van Angola! \nUniek voor toerako\u2019s is dat ze zelf groene kleurpigmenten (turaverdin) en rode kleurstoffen (turacin) aanmaken. Bij andere vogelsoorten komen de kleuren of door lichtbreking of door via het voedsel opgenomen kleurpigment tot stand. De koperhoudende kleuren van de toerako hebben wel een nadeel: ze oxideren met de tijd. Opgezette toerako\u2019s verkleuren dus; maar dat is voor de levende vogel natuurlijk totaal niet relevant. \nRoodkuiftoerako\u2019s leven vaak in familiegroepen, waarbij meerdere nesten jonge vogels nog een tijdje met het ouderkoppel optrekken..",
    "Roodkuiftoerako | Burgers' Zoo in Arnhem. Over de voortplanting. Als roodkuiftoerako\u2019s uit het ei komen, is hun lichaam bedekt met donker dons. Hun oogjes gaan dan net open. Na drie weken zijn ze al veel actiever en proberen het nest te verlaten. Dat doen ze al voordat ze kunnen vliegen. De ouders blijven de jongen na het verlaten van het nest nog maandenlang verzorgen..",
    "Roodkuiftoerako | Burgers' Zoo in Arnhem. E\u00e9n met de natuur. Over de roodkuiftoerako zijn er nog heel weinig studies uit de natuur. Van andere toerakosoorten is bekend dat ze goede zaadverspreiders zijn. Met de vruchten slikken ze zaden in, die ze uren later elders weer uitpoepen, voorzien van een hoopje mest. Dat geldt zeker ook voor de roodkuiftoerako, al komt die niet alleen maar in regenwouden voor, maar ook in meer open bostypes..",
    "Roodkuiftoerako | Burgers' Zoo in Arnhem. Misplaatste vogels: toerako\u2019s. Door hun groen verenkleed is deze vogelsoort in de Bush helemaal niet zo makkelijk te spotten. Maar als de roodkuiftoerako opvliegt, zie je de prachtige, intensief rode slagpennen van de vleugels. En waar \u00e9\u00e9n toerako is, volgen er meer: de vogelfamilie blijft doorgaans wel in de buurt van elkaar. Als voedsel krijgen de toerako\u2019s een vari\u00ebteit aan fruit, maar ook groenten aangeboden. Groenten lijken qua samenstelling wat meer op de vezelrijke vruchten die in de Afrikaanse bossen groeien. Daarom zijn ze goed voor de vertering van de toerako\u2019s. De roodkuiftoerako\u2019s bedienen zich echter ook graag zelf in de Bush: zodra er rijpe vruchten te vinden zijn, smikkelen ze daarvan. Ook de flinke vruchten van de broodboom, zo groot als een bowlingbal, pikken ze aan..",
    "Manenduif | Burgers' Zoo in Arnhem. Plek in het dierenrijk. Manenduiven behoren uiteraard, zoals de naam al zegt, tot de duivenfamilie. Recent genetisch onderzoek wijst erop dat deze duivensoort \u00e9\u00e9n van de nauwste nog levende verwanten van de fameuze uitgestorven dodo zou kunnen zijn. In Burgers\u2019 Zoo leven allerlei soorten tropische duiven, zoals vruchtenduiven, kroonduiven, witvleugelduiven en fazantduiven..",
    "Manenduif | Burgers' Zoo in Arnhem. Eigenschappen van de Manenduif. Grootte. 40 cm van snavel tot staart.",
    "Manenduif | Burgers' Zoo in Arnhem. Eigenschappen van de Manenduif. Voedsel. zaden, bessen, insecten.",
    "Manenduif | Burgers' Zoo in Arnhem. Bijzonder gedrag. De manenduif bewoont allerlei kleine eilandjes in de Zuidoost-Aziatische regio. Om te slapen vliegen ze \u2018s avonds in flinke groepen naar heel kleine, door roofdieren onbewoonde eilandjes. Omdat daar echter weinig voedsel te vinden valt, \u2018forenzen\u2019 ze vroeg in de ochtend weer naar grotere eilanden. Zo leggen deze duiven dagelijks een flinke afstand af..",
    "Manenduif | Burgers' Zoo in Arnhem. Wist u dit al over manenduiven?. Met een beetje moeite kun je wel mannetje en vrouwtje manenduif uit elkaar houden. De mannetjes zijn iets forser en hebben een grotere huidknobbel aan de snavelbasis. Om echter heel zeker te zijn, laten we toch ook genetisch onderzoek doen voor de geslachtsbepaling. \nDe volwassen manenduiven hebben opvallend witte staartveren, die vooral in de vlucht erg goed zichtbaar zijn. Mogelijk helpt dit signaalkleurtje om als groep bij elkaar te blijven, als ze in het schemer naar de slaapplek of juist naar de foerageerplek vliegen. \nDe mooie kleur van de manenduif komt tot stand dankzij de microstructuur van de veren. Naargelang de lichtinval schitteren de veren groen, blauw of rood..",
    "Manenduif | Burgers' Zoo in Arnhem. Over de voortplanting. Om te broeden blijven deze duiven ook graag op dichtbeboste, heel kleine eilandjes. Het liefst broeden ze in kolonies. Ze leggen per legsel slechts \u00e9\u00e9n ei. Dat heeft een lichte kleur met een lichtblauwe tint..",
    "Manenduif | Burgers' Zoo in Arnhem. E\u00e9n met de natuur. Zoals alle vogels hebben manenduiven geen tanden. Om hardere plantendelen en zaden toch klein te kunnen malen, slikken ze stenen in. Die verkleinen in de spiermaag van de vogel het voedsel. Een mooie manier om minder makkelijk eet- en verteerbaar voedsel toch te kunnen gebruiken..",
    "Capybara. Plek in het dierenrijk. Capybara\u2019s zijn de grootste knaagdieren ter wereld. Door hun afwijkende kenmerken worden ze binnen de soortenrijke zoogdierorde knaagdieren wel in een eigen familie ingedeeld. Burgers\u2019 Zoo heeft nog meer knaagdieren in de collectie: de kangoeroeratten en de cactusmuizen in de Desert..",
    "Capybara. Eigenschappen van de Capybara. Voedsel. Land- en waterplanten.",
    "Capybara. Bijzonder gedrag. Geurcommunicatie is voor capybara\u2019s zeer belangrijk. De volwassen mannetjes hebben een kale plek tussen neus en voorhoofd, waar een geurklier zit. Het secreet uit die klier smeert het mannetje over takken en boomstammen, maar ook over zijn eigen lichaam. Op die manier bakent hij het territorium van de groep af, maar de geur geeft ook aan dat hij hoog in rang is en klaar staat voor vrouwtjes die willen paren. Op het achterwerk hebben zowel mannelijke als vrouwelijke capybara\u2019s geurklieren. Ook de geuren uit deze klieren zijn individueel te onderscheiden; tenminste voor capybara\u2019s!.",
    "Capybara. Wist u dit al over capybara\u2019s?. Capybara\u2019s wegen bij de geboorte rond de 1000 gram; net zoveel als een volwassen cavia dus! Daar lijken de kleintjes ook behoorlijk veel op, op de langere poten na. Al binnen \u00e9\u00e9n week beginnen pasgeboren capybara\u2019s te grazen en na drie tot vier maanden worden ze gespeend. \nCapybara\u2019s komen zowel in het open grasland als in regenwouden voor. In bosgebieden vind je ze alleen in zones langs rivieren en stroompjes. De grootste populatiedichtheid hebben ze in het Pantanal-gebied: tot 15 dieren per hectare. \nIn Zuid-Amerika bestaat een aantal capybara-farms. Daar worden de dieren op een extensieve wijze gehouden voor hun vlees en leer. Vermoedelijk is dit een stuk duurzamer en milieuvriendelijker dan runderen huisvesten op hetzelfde stuk land. \nCapybara\u2019s kunnen tien minuten lang onder water blijven en duikend flinke afstanden afleggen. \nWelke overeenkomst hebben nijlpaarden, krokodillen en capybara\u2019s met elkaar? Hun ogen, oren en neusgaten liggen op \u00e9\u00e9n lijn aan de bovenkant van de kop. Al deze dieren kunnen tijdens het zwemmen ruiken, ademen, om zich heen kijken en luisteren, terwijl bijna heel hun lichaam onder water blijft verborgen. \nDe sterke knaagtanden van capybara\u2019s zijn wel twee centimeter breed. Zoals bij andere knaagdieren, groeien tanden en kiezen levenslang door en blijven zo altijd scherp knaaggereedschap..",
    "Capybara. Voortplanting. Capybara\u2019s leven zowel in het water als aan land. De jongen worden echter aan land geboren. Hoewel ze al volledig behaard zijn, hun ogen open zijn en ze goed kunnen lopen, zijn ze in het begin nog geen briljante zwemmers. Bij gevaar vlucht een kersverse moeder daarom vaak het water in, terwijl haar pasgeborenen vlug het struikgewas in rennen om zich te verstoppen..",
    "Capybara. E\u00e9n met de natuur. Capybara\u2019s staan op het menu van onder meer jaguars. Maar ook mensen jagen op deze dieren die veel vlees opleveren en van wier huid leer wordt gemaakt. Wanneer mensen intensief op ze jagen, laten capybara\u2019s zich overdag niet meer zien en gaan ze 's nachts op zoek naar voedsel. Ook in de meer savanneachtige gebieden van hun verspreidingsgebied, waar het in de middaguren in de zon zeer warm kan worden, zijn capybara\u2019s meer in de schemering op stap. In de middaghitte blijven ze dan liever in het water. Zo past het dier zich telkens aan de omstandigheden van zijn leefomgeving aan..",
    "Capybara. Niet drie kleine biggetjes, maar waterzwijntjes (niet meer in Burgers' Zoo). In Burgers\u2019 Zoo bewonen de capybara\u2019s een waterrijk verblijf in de Bush. Midden in hun verblijf ligt een grote, nagemaakte boomstam. Daar kunnen de capybara\u2019s gewoon onderdoor duiken, het watergedeelte van het verblijf is dus nog een flink stuk groter dan je op het eerste gezicht zou denken. Het \u2018capybara-strandje\u2019 wordt vaak door andere dieren opgezocht; bezoekers zijn onder meer watervogels, zonnerallen en waterschildpadden. Met al deze dieren leven de capybara\u2019s vreedzaam samen. De capybara\u2019s krijgen in Burgers\u2019 Zoo een plantaardig dieet van onder meer hooi, brokken en takken. De laatste zijn heel belangrijk om het continu doorgroeiend gebit in goede staat te houden. In Burgers\u2019 Zoo worden regelmatig jonge capybara\u2019s geboren. In dierentuinen zijn capybara\u2019s veel te zien, momenteel leven wel meer dan 700 van deze dieren in Europese dierentuinen. Omdat ze in dierentuinen zo veel voorkomen en in de natuur niet zeldzaam zijn, is er op dit moment geen gezamenlijk fokprogramma voor deze diersoort..",
    "Lucie Burgers | Burgers' Zoo in Arnhem. Eigen stichting Lucie Burgers. Stichting Lucie Burgers is in 1980 opgericht en genoemd naar Lucie Burgers. Zij was de dochter van de oprichter en \u00e9\u00e9n van de vroegere directieleden van Burgers' Zoo in Arnhem. Lucie Burgers had een enorme dierenkennis en was een zeer daadkrachtige vrouw. De stichting stelt zich ten doel financi\u00eble ondersteuning te verlenen aan onderzoeksprojecten of onderdelen daarvan, waarvoor langs de gebruikelijke kanalen niet gemakkelijk ondersteuning kan worden verworven, bv. aanvullende steun of\u00a0onderzoek ter voorbereiding van een reguliere aanvraag (pilot projects)..",
    "Future For Nature | Burgers' Zoo in Arnhem. Future For Nature Awards. Daarnaast organiseert het dierenpark jaarlijks het Future For Nature Award event, waarbij de prijswinnaars hun inspirerend verhaal houden voor zo\u2019n 500 gasten. Via de media wordt nog meer aandacht gegeven aan de ge\u00ebngageerde natuurbeschermers. Op die manier worden de natuurbeschermers en hun projecten breed gepromoot, waardoor hopelijk nog meer support ontstaat.\u00a0De afgelopen jaren hebben beroemde natuurbeschermers en/of internationaal bekende wetenschappers de Future For Nature Awards uitgereikt, zoals Sir David Attenborough, Jane Goodall, Frans de Waal en Redmond O\u2019Hanlon.\u00a0Saba Douglas-Hamilton, BBC-documentairemaakster en voorzitter van ons Internationale Selectie Comit\u00e9, is elk jaar de gastvrouw..",
    "Future For Nature | Burgers' Zoo in Arnhem. Future For Nature Academy. De Future For Nature Academy is een landelijk netwerk van studenten en jong-afgestudeerden met een passie voor natuurbehoud, opgericht door ecoloog Ignas Heitk\u00f6nig van de Universiteit van Wageningen en PhD-student Rascha Nuijten na aanleiding van de Future For Nature Awards in 2016. Door het organiseren van dit event vinden er lezingen, workshops, en documentaire avonden en allerlei andere activiteiten in verschillende steden in Nederland plaats en biedt de Academy een platform aan jonge mensen om elkaar te ontmoeten, te discussi\u00ebren en samen plannen te maken voor een betere toekomst voor de natuur..",
    "Belize | Burgers' Zoo in Arnhem. Mangroves: van levensbelang voor de biodiversiteit. Mangroves worden weleens de kraamkamer van de oceaan genoemd, omdat veel vissoorten in de mangrove het levenslicht zien, die later op volwassen leeftijd naar de oceaan trekken. Ook voor veel vogelsoorten vormen mangroves veilige, goed beschutte broedgebieden waar ze hun jongen kunnen grootbrengen. Tenslotte vormen mangroves voor diverse amfibie\u00ebn, reptielen en bijvoorbeeld ook krabbensoorten een ideaal leefgebied..",
    "Belize | Burgers' Zoo in Arnhem. Mangroves staan wereldwijd onder druk. Helaas worden mangroves vaak ernstig bedreigd. Ze staan wereldwijd onder druk en verdwijnen in rap tempo. Mangrovebossen vormen een natuurlijke buffer tussen de zee en het binnenland. Vanwege deze gunstige ligging worden ze gekapt om plaats te maken voor garnalenteelt of woningen. Dit maakt dat het leefgebied van de dieren steeds kleiner wordt en er steeds vaker confrontaties tussen dier en mens ontstaan. Omdat het mangrovebos de grond niet meer vasthoudt, neemt bovendien de erosie en de kans op modderstromen toe..",
    "Belize | Burgers' Zoo in Arnhem. Daarom beschermen wij de mangrove in Belize!. Wij zetten ons in om dit kwetsbare natuurgebied te beschermen. Daarom beschermen we al ruim 30 jaar een natuurgebied in Belize ter grootte van ruim 400 vierkante kilometer, dat is ruim zeven keer zo groot als Het Nationale Park De Hoge Veluwe. Zo zijn er 24 uur per dag rangers die het gebied bewaken, worden er kwetsbare diersoorten weer uitgezet in de natuur en zijn er lesprogramma\u2019s ontwikkeld om Belizaanse kinderen te vertellen over het project..",
    "Belize | Burgers' Zoo in Arnhem. Het natuurgebied dat wij beschermen. Het natuurgebied dat we beschermen is een zogeheten biodiversiteits-hotspot omdat er zeer veel verschillende dier- en plantensoorten in dit gebied voorkomen. Zo leven hier onder andere bedreigde Bairds tapirs, zeekoeien, jaguars en vele kleurrijke tropische vissen. In het gebied komt bovendien zowel mangrovebos, tropisch droogbos als een koraalrif vlak voor de kust voor..",
    "Onderzoek | Burgers' Zoo in Arnhem. Bescherming van dieren in het wild. Bij het onderzoek wat Burgers' Zoo uitvoert ligt de klemtoon op onderzoek dat de bescherming van diersoorten in het wild kunnen bevorderen, in lijn met het beleid van de Europese dierentuinvereniging EAZA. Zo is er in Burgers\u2019 Ocean veel wetenschappelijk onderzoek verricht: er zijn tot op heden 21 wetenschappelijke artikelen verschenen, zeven hoofdstukken in \u2018peer review\u2019 boeken en zelfs een dik boek over hoe je bedreigde koralen het best kunt houden en kweken (\u2018Coral husbandry\u2019). Er zaten bijvoorbeeld publicaties bij naar aanleiding van visoperaties; op dit gebied is nog steeds heel weinig literatuur te vinden, en elk klein beetje kan helpen..",
    "Onderzoek | Burgers' Zoo in Arnhem. Toegepast\u00a0onderzoek. Bij toegepast onderzoek proberen onderzoekers het antwoord te vinden op een bepaalde probleem- of vraagstelling die direct met de huisvesting en verzorging in de betreffende dierentuin te maken heeft. Hier valt\u00a0\u00a0bijvoorbeeld te denken aan \u201cHoe slaat een bepaald verrijkingsprogramma aan?\u201d of \u201cHoe maakt een bepaalde diersoort gebruik van zijn verblijf?\u201d of ook \u201cHoe verandert het sociale gedrag van een diersoort in een nieuw verblijf?\u201d. Dit onderzoek is praktisch van aard en belangrijk voor huisvesting en collectiebeheer in de dierentuinwereld..",
    "Onderzoek | Burgers' Zoo in Arnhem. Algemeen onderzoek. Algemeen onderzoek wordt uitgevoerd om kennis te verzamelen die ook voor de in het wild levende diersoortgenoten geldt. Algemeen onderzoek naar dierentuindieren helpt vaak om aan de kennis te komen die in het wild niet of moeilijk te verkrijgen is, zoals draagtijden, bewegingspatronen en ontwikkeling van de jongen. Algemeen onderzoek helpt het gedrag van dieren in het wild beter te begrijpen zodat deze diersoorten in het wild beter beschermd kunnen worden..",
    "Onderzoek | Burgers' Zoo in Arnhem. Ook onderzoek naar mensen. De dierentuin is ook een uitstekende plek om mensen te onderzoeken! Educatie is een belangrijke doelstelling voor dierentuinen, en we willen natuurlijk wel graag weten of de inspanningen op het gebied van educatie vruchten dragen. Daarom observeren we ook wel eens welke informatiepanelen goed of slecht worden gelezen. En we houden na rondleidingen enqu\u00eates over wat de bezoekers geleerd hebben. In het voorjaar 2021 heeft hier ook een groot onderzoek plaats gevonden naar hoe de bezoekers aankijken tegen de mens-dier-relatie..",
    "Onderzoek | Burgers' Zoo in Arnhem. Wetenschappers\u00a0faciliteren. Naast dat Burgers' Zoo zelf onderzoek uitvoert, faciliteren we onderzoek en ondersteunen wetenschappers bij de uitvoering van hun taken. Beroemd is het decennialange onderzoek aan de chimpanseekolonie, onder de hoede van professor emeritus Jan van Hooff, de oom van de huidige directeur. E\u00e9n van de onderzoekers die wereldberoemd werd met zijn bevindingen over de Arnhemse chimpansees, is Frans de Waal. Hij beschreef wereldwijd het eerst het fenomeen van verzoening na conflicten bij apen!.",
    "Onderzoek | Burgers' Zoo in Arnhem. Stichting Lucie Burgers. Ook buiten ons park stimuleren we gedragsonderzoek naar dieren. Hiertoe heeft Burgers' Zoo Stichting Lucie Burgers opgericht. Deze stichting verleent financi\u00eble ondersteuning aan onderzoeksprojecten om de kennis over het natuurlijk gedrag van dieren en over de ecologie te bevorderen. Met deze kennis kunnen de natuurgebieden waar deze diersoorten in leven beter en effici\u00ebnter beschermd worden en kunnen bedreigde diersoorten voor de toekomst behouden worden..",
    "Natuurbescherming | Burgers' Zoo in Arnhem. Park. Natuurbehoud\u00a0vormt \u00e9\u00e9n van de hoofddoelen van ons park. We zien het als\u00a0onze missie\u00a0om (bedreigde) dieren te beschermen en te behouden en zo veel mogelijk mensen de verwonderlijke wereld van de natuur te laten beleven. We willen onze gasten graag inspireren, hun gedrag positief be\u00efnvloeden en hen laten genieten van alles wat de natuur ons geeft. Niet alleen binnen ons park zetten we ons in voor natuurbehoud, maar ook daarbuiten..",
    "Natuurbescherming | Burgers' Zoo in Arnhem. Belize. Mangroves worden weleens de kraamkamer van de oceaan genoemd, omdat veel vissoorten in de mangrove het levenslicht zien, die later op volwassen leeftijd naar de oceaan trekken. Helaas worden mangroves vaak ernstig bedreigd. Ze staan wereldwijd onder druk en verdwijnen in rap tempo. Wij zetten ons in om dit kwetsbare natuurgebied te beschermen. Daarom beschermen we al bijna 30 jaar een natuurgebied in Belize ter grootte van bijna 400 vierkante kilometer, dat is ruim zeven keer zo groot als Het Nationale Park De Hoge Veluwe..",
    "Natuurbescherming | Burgers' Zoo in Arnhem. Stichting Lucie Burgers. Stichting Lucie Burgers stimuleert en faciliteert vergelijkend gedragsonderzoek bij dieren. Het doel is om kennis over het natuurlijk gedrag van dieren en over de ecologie te bevorderen.\u00a0Met deze kennis kunnen de natuurgebieden waar deze diersoorten in leven beter en effici\u00ebnter beschermd worden en kunnen bedreigde diersoorten voor de toekomst behouden worden. De stichting ondersteunt daarom vooral onderzoek naar de leefomstandigheden en het gedrag van diersoorten in het wild..",
    "Natuurbescherming | Burgers' Zoo in Arnhem. Future For Nature. Burgers\u2019 Zoo heeft zich voor tien jaar lang als hoofdsponsor aan Stichting Future For Nature verbonden. Deze stichting reikt jaarlijks de Future For Nature Awards uit aan drie jonge, succesvolle natuurbeschermers die aansprekende resultaten hebben geboekt op het gebied van natuurbescherming. Jaarlijks worden tientallen projecten aangemeld die door een internationale vakjury worden beoordeeld.\u00a0Naast de Future For Nature Award ontvangt\u00a0elke winnaar een bedrag van \u20ac 50.000 dat zij aan hun natuurbeschermingswerk kunnen besteden..",
    "Natuurbescherming | Burgers' Zoo in Arnhem. EAZA. Burgers' Zoo is samen met meer dan 300 dierentuinen in Europa verenigd in de European Association of Zoos and Aquaria (EAZA). Een belangrijke functie van een modern dierenpark is het cre\u00ebren van bewustwording, maar daarnaast zeker ook het actief beschermen van dieren en natuur. Naast het informeren en bewust maken van het miljoenenpubliek worden er elke campagne ook grote geldbedragen ingezameld, die door deze dierentuinbezoekers vrijwillig worden gedoneerd aan concrete projecten binnen de EAZA-campagne..",
    "Natuurbescherming | Burgers' Zoo in Arnhem. GlobeGuards. Gelukkig zijn er mensen die zich met hart en ziel inzetten voor de bescherming van dieren of het behoud van natuur. Ze voegen de daad bij het woord, richten stichtingen op en werken hard om voor \u2018hun\u2019 diersoort of \u2018hun\u2019 natuurgebied echt het verschil te maken. GlobeGuards, als overkoepelende stichting, helpt de krachten te bundelen en biedt een platform om ervaringen uit te wisselen..",
    "Duurzaamheid | Burgers' Zoo in Arnhem. Park. Burgers\u2019 Zoo is zich bewust van de invloed van zijn bedrijfsactiviteiten op de omgeving en de maatschappij en wil hierin zodanig handelen, dat de natuurlijke omgeving ook voor toekomstige generaties behouden blijft. Duurzaamheid is zodoende een van onze vijf\u00a0normen en waarden. Dit doet wij door duurzaamheid steeds verder te integreren in onze bedrijfsprocessen, diensten en producten. Om dit te realiseren maken we bewuste keuzes en zoeken een balans tussen mensen, planeet en resultaat. Dit is een doorlopend proces, waarbij we continu werken aan eerlijk en transparant omgaan met onze medewerkers, behoud van onze vaak bedreigde planten en dieren en besparing van energie, water en grondstoffen..",
    "Duurzaamheid | Burgers' Zoo in Arnhem. Gouden certificaat van Green Key. Als dierenpark en familiebedrijf geloven we al meer dan 100 jaar in duurzaam ondernemen. Daarom zijn we trots op het gouden certificaat van de Green Key. The Green Key is een internationaal keurmerk voor duurzame bedrijven. Burgers\u2019 Zoo en het Safari Meeting Centre zijn al sinds 2004 in het bezit van dit internationale keurmerk, omdat we zeer verantwoord en milieuvriendelijk omgaan met energie, water, inkoop, voedsel, vervoer en afval. Er is dispensatie verleend voor de norm verlichting. We zullen de verlichting gefaseerd vervangen door duurzame led-verlichting. Ieder bedrijf moet voldoen aan een aantal verplichte normen en een aantal optionele normen.\u00a0Dat bepaalt de gradatie brons, zilver of goud. Burgers\u2019 Zoo bezit\u00a0is in het bezit van de gradatie goud! Ons streven is deze gradatie vast te houden en continu verdere stappen te maken op duurzaam en maatschappelijk verantwoord ondernemen..",
    "Duurzaamheid | Burgers' Zoo in Arnhem. FSC-hout. Ontbossing zorgt op jaarbasis\u00a0voor veel CO2-uitstoot en speelt dus een grote rol in klimaatverandering. FSC,\u00a0Forest Stewardship Council, is een internationaal opererende organisatie die er\u00a0voor zorgt\u00a0dat de bossen op onze wereld door middel van verantwoord bosbeheer behouden kunnen blijven.\u00a0 Burgers' Zoo steunt de doelstellingen van FSC om de bossen duurzaam te beheren en illegale houtkap te voorkomen van harte.\u00a0Daarom\u00a0gebruiken we bij de bouw van de nieuwste ontwikkelingen in Burgers' Zoo\u00a0minimaal\u00a0voor de helft van het hout\u00a0FSC-hout..",
    "Duurzaamheid | Burgers' Zoo in Arnhem. Duurzame visvangst. Wij vinden het belangrijk om verantwoord om te gaan met vis en een duurzame visteelt te bevorderen. Daarom maken we gebruik van de Viswijzer, een informatiesysteem over de mate waarin consumptievis door overbevissing bedreigd wordt. Het is een initiatief van Good Fish Foundation, Stichting De Noordzee en het Wereld Natuur Fonds. De Good Fish Foundation is een onafhankelijke milieuorganisatie die zich ten doel stelt de transitie naar een duurzame en verantwoorde visserij te bevorderen. Dit doen ze door de vraag naar goede vis te vergroten en consumenten te helpen met het maken van een verantwoorde keuze. Ook werkt ze samen met partners op belangrijke thema\u2019s als illegaal gevangen vis en traceerbaarheid. De Viswijzer is ons park te vinden. Ook kunt u de Viswijzer app\u00a0downloaden..",
    "Duurzaamheid | Burgers' Zoo in Arnhem. Educatie. Vanuit het oogpunt van\u00a0educatie\u00a0vertellen we ook onze bezoekers over onze initiatieven op het gebied van duurzaamheid. Zo communiceren we via\u00a0onze mediakanalen\u00a0(o.a. artikelen op onze website en in de ZieZoo) over ontwikkelingen op het gebied van duurzaamheid.\u00a0Voor middelbare scholen\u00a0bieden we\u00a0twee opdrachtenboekjes\u00a0over aspecten van duurzaamheid, waarbij zowel duurzame omgang met hulpbronnen door dier en plant worden besproken als ook duurzaamheid in de bedrijfsvoering van de dierentuin..",
    "Trompetboom | Burgers' Zoo in Arnhem. Uiterlijke kenmerken. Er zijn zo\u2019n 60 soorten cecropia\u2019s. De boom wordt tot 20 meter hoog, houdt altijd een vrij dunne stam en maakt alleen bovenin een paar zijtakken aan, aan wier uiteindes telkens een paar grote bladeren groeien. Die bladeren zijn handvormig. Al met al is deze boom dus zeker een opvallende verschijning..",
    "Trompetboom | Burgers' Zoo in Arnhem. Eigenschappen van de Trompetboom. Plantenfamilie. brandnetelfamilie (Urticaceae).",
    "Trompetboom | Burgers' Zoo in Arnhem. Eigenschappen van de Trompetboom. Oorspronkelijke verspreiding. Midden- en Zuid- Amerika.",
    "Trompetboom | Burgers' Zoo in Arnhem. Eigenschappen van de Trompetboom. Tegenwoordige verspreiding. invasief in Afrika en Azi\u00eb.",
    "Trompetboom | Burgers' Zoo in Arnhem. Bijzondere aanpassing aan de leefomgeving. De trompetboom is een pionierplant. Hij houdt van veel licht en groeit hard. Daarom is hij een van de eerste bomen die na boskap weer opkomt. Ook groeit hij graag in de meer open stukken langsrivieren, wegen en bosranden..",
    "Trompetboom | Burgers' Zoo in Arnhem. Wist u dit al over de trompetboom?. De rups van de zebramoza\u00efekvlinder eet van de bladeren van deze boom; de cecropia is dus zijn \u2018waardplant\u2019. \nDe trompetboom groeit bijzonder snel. In een onderzoek bereikten in de natuur ontkiemde zaden in minder dan vier jaar tijd een hoogte van 13 meter!.",
    "Trompetboom | Burgers' Zoo in Arnhem. Plant-dier-relatie. De trompetboom laat mieren voor zich werken. In zijn holle stam biedt hij woonruimte aan een mierenvolk. Uit de stam scheidt hij een eiwit- en vetrijk goedje af als voedsel voor zijn mieren. De mieren verdedigen de boom tegen vraat en maken zelf korte metten met tegen de stam opgroeiende lianen en andere klimplanten..",
    "Trompetboom | Burgers' Zoo in Arnhem. Gebruik door de mens. De holle takken kunnen als blaasinstrument gebruikt worden, vandaar de naam \u2018trompetboom\u2019. De vruchten zijn eetbaar en het lichte hout wordt gebruikt voor het aanmaken van een vuurtje. Ook worden allerlei medicinale werkingen verondersteld, van thee van de bladeren tegen rugpijn tot rook van de gedroogde jonge bladeren die tegen astma zou helpen. In Belize worden de droge bladeren wel eens verbrand om muggen weg te houden..",
    "Trompetboom | Burgers' Zoo in Arnhem. Bedreiging & bescherming. De trompetboom is niet bedreigd, integendeel. Buiten zijn natuurlijk verspreidingsgebied gedraagt hij zich zo invasief, dat hij een bedreiging vormt voor de lokale flora. Deze soort staat daarom op de lijst van \u2018100 meest invasieve plantensoorten ter wereld\u2019..",
    "Trompetboom | Burgers' Zoo in Arnhem. De trompetboom in Burgers\u2019 Mangrove en Burgers\u2019 Bush. Deze soort komt u zowel in het Amerikaanse gedeelte van de Bush als in de Mangrove tegen. In de Mangrove is hij prominenter aanwezig en komt de soort meer tot haar recht, omdat we daar een opener bostype laten zien. De symbiose met mieren komt in Nederland niet voor, ook niet in een tropische kas. Maar als u gaten in de handvormige bladeren ontdekt, dan weet u dat hier de rupsen van de zebramoza\u00efekvlinders bezig waren!.",
    "Educatie in Burgers' Zoo | Burgers' Zoo in Arnhem. Belangrijke pijler. Educatie vormt \u00e9\u00e9n van de hoofddoelen van ons park. Zoals we in onze\u00a0missie\u00a0beschrijven, streven we ernaar om\u00a0\u2018zoveel mogelijk mensen de verwonderlijke wereld van de natuur te laten beleven om ze daarmee te inspireren, iets mee te geven, zo mogelijk hun gedrag te be\u00efnvloeden en ze samen te laten genieten van alles wat de natuur ons geeft.\u2019 Met name bij \u2018het iets meegeven\u2019 en \u2018het gedrag be\u00efnvloeden\u2019 speelt educatie een belangrijke rol. Als onze bezoekers het park weer verlaten, hopen we dat we hen niet alleen hebben ge\u00ebnthousiasmeerd voor dieren en natuur, maar ook dat we hun gedrag ten aanzien van dieren en natuur wezenlijk hebben be\u00efnvloed. In de ideale situatie gaan onze bezoekers zich actief inzetten voor\u00a0natuurbehoud. Uit\u00a0onderzoek\u00a0onder dierenparken blijkt dat mensen een bezoek aan een dierenpark als een educatief uitje zien en dat mensen hier ook groot belang aan hechten. Voor de dierenparken die zijn aangesloten bij de\u00a0Nederlandse Vereniging van Dierentuinen (NVD)\u00a0vormt educatie dan ook \u00e9\u00e9n van de hoofdpijlers in de filosofie van elk park..",
    "Educatie in Burgers' Zoo | Burgers' Zoo in Arnhem. Kennis middels beleving. We willen bezoekers allereerst een heel persoonlijke ervaring met dieren en natuur laten beleven. Door gasten op ontdekking te laten gaan in het tropisch regenwoud, de rotswoestijn of het tropisch koraalrif ervaren ze zelf met alle zintuigen de pracht van dieren en natuur. Vervolgens proberen wij hen op uiteenlopende wijzen van extra informatie te voorzien middels rondleidingen, lezingen en de vele andere middelen die op deze pagina worden genoemd..",
    "Educatie in Burgers' Zoo | Burgers' Zoo in Arnhem. Voor iedereen wat wils. Natuurlijk zijn kinderen een belangrijke doelgroep voor educatie, maar zeker ook volwassenen. We brengen een gelaagdheid aan in het educatieve aanbod en kunnen instellingen die bewust uitgebreide verdieping zoeken, zoals universiteiten, ander onderwijs en de zakelijke markt van een op maat gesneden educatief programma voorzien..",
    "Educatie in Burgers' Zoo | Burgers' Zoo in Arnhem. Educatieborden in het park. In ons park zijn meerdere educatieborden te vinden. De educatieborden geven onze bezoekers meer informatie over de dieren die te bewonderen zijn. Tijdens hun bezoek kunnen zij soortborden, themaborden, tijdelijke beborden en tentoonstellingshuisjes tegenkomen!.",
    "Educatie in Burgers' Zoo | Burgers' Zoo in Arnhem. Burgers' Zoo Snapshot. Door middel van dit spel kan jij vanaf thuis op de bank, spelenderwijs, kennis maken met de dieren en ecodisplays in ons park. Door middel van het spel ervaar jij hoe de ecodisplays eruit zien en welk dier waar leeft..",
    "Educatie in Burgers' Zoo | Burgers' Zoo in Arnhem. Parkgids. Door middel van de Parkgids kan je meer verdieping krijgen over onze dieren en ecosystemen. Elk hoofdstuk eindigt met een 'achter de schermen' pagina. Hierin leggen we uit wat de bezoeker niet ziet tijdens een bezoek aan ons park..",
    "Educatie in Burgers' Zoo | Burgers' Zoo in Arnhem. Educatieve evenementen in schoolvakanties. Burgers' Zoo organiseert het hele jaar educatieve evenementen in het park tijdens schoolvakanties. Tijdens de evenementen bieden we op verschillende manieren educatie aan die passen bij het evenement!.",
    "Educatie in Burgers' Zoo | Burgers' Zoo in Arnhem. Gidsen en infotafels. Tijdens een bezoek aan het park zijn gidsen en infotafels te vinden. De gidsen geven uitleg aan bezoekers met materiaal. Op deze manier kunnen bezoekers op een laagdrempelige manier praten met experts. Zo vertellen onze Mangrove-gidsen bezoekers met een schaalmodel over de degenkrabben..",
    "Educatie in Burgers' Zoo | Burgers' Zoo in Arnhem. Speurtochten. De speurtochten in het park zijn voor kinderen die het park net even actiever willen ervaren. Op onze site zijn de speurtochten, voor verschillende leeftijden, uit te printen. De speurtochten vinden plaats door verschillende delen van het park. Op een speelse manier leren kinderen over dieren!.",
    "Educatie in Burgers' Zoo | Burgers' Zoo in Arnhem. Kidsclub. De kidsclub is een club van enthousiaste jonge Burgers' Zoo-fans. De kidsclubs zijn kleine en vaste groepen kinderen die maandelijks samenkomen gedurende een heel schooljaar. Tijdens elke bijeenkomst leren de kinderen op een speelse en inhoudelijke manier over dieren en natuur..",
    "Educatie in Burgers' Zoo | Burgers' Zoo in Arnhem. Kindercolleges. Zes keer per jaar is er de mogelijkheid om deel te nemen aan een kindercollege. Tijdens deze kindercolleges leren jonge en enthousiaste jaarkaarthouders over een specifiek onderwerp, zoals bedreigde vogels of voeding van de dierentuindieren. De kindercolleges vinden plaats in het Safari Meeting Centre..",
    "Educatie in Burgers' Zoo | Burgers' Zoo in Arnhem. Familieactiviteit met een gids. Wij bieden familieactiviteiten met een gids aan in ons park. Abonnementhouders hebben, op aanmelding, de mogelijkheid om een gids te krijgen. De gids kan hen een rondleiding of een workshop aanbieden!.",
    "Educatie in Burgers' Zoo | Burgers' Zoo in Arnhem. ZieZoo. Zes keer per jaar ontvangen abonnementhouder gratis het dierentuinmagazine ZieZoo. In elke ZieZoo worden abonnementhouders bijgepraat over een dier, plant, ontwikkeling in ons park, nieuw onderzoek en natuurbehoud..",
    "Educatie in Burgers' Zoo | Burgers' Zoo in Arnhem. Kids & Zoo. Vier keer per jaar ontvangen abonnementhouder eveneens gratis een dierentuinmagazine voor kinderen, de Kids & Zoo. In dit speciale magazine voor onze jonge abonnementhouders vertellen we op informatieve wijze over de dieren in ons park.",
    "Educatie in Burgers' Zoo | Burgers' Zoo in Arnhem. Avondlezingen. Tijdens onze avondlezingen hebben (met name) onze abonnementhouders de mogelijkheid om te luisteren naar interne en externe sprekers. De lezingen gaan over specifieke onderwerpen. De avondlezingen vinden plaats in ons Safari Meeting Centre..",
    "Educatie in Burgers' Zoo | Burgers' Zoo in Arnhem. Themawandelingen. Wanneer u abonnementhouder bent, kunt u kiezen voor onze themawandelingen. Beleef ons park op een andere manier! De abonnementhouder leert op deze manier nog meer over ons park. Wanneer u liever geen rondleider wil, kunt u kiezen voor onze themawandelingen op papier..",
    "Educatie in Burgers' Zoo | Burgers' Zoo in Arnhem. Lezingen. De dieren(tuin)wereld combineren met het dagprogramma van uw zakelijke groep? Dan kunt u kiezen voor een lezing en/of presentatie. Meerdere dierentuin-stafleden van ons park geven lezingen. Op deze manier worden hoogopgeleiden ge\u00ebnthousiasmeerd voor dieren, dierentuinen en natuur..",
    "Educatie in Burgers' Zoo | Burgers' Zoo in Arnhem. Bio-inspiratie. De huid van een haai, het leiderschap van een gorilla en de samenwerking van stokstaartjes zijn slechts enkele voorbeelden van inspiratie voor uw organisatie uit de natuur. Niets menselijks is de dieren vreemd: zelfs niet qua managementvraagstukken en boekhoudkundige uitdagingen..",
    "Educatie in Burgers' Zoo | Burgers' Zoo in Arnhem. Workshops. Samen met een gids gaat u opdrachten uitvoeren in kleine teams. De opdrachten zijn vaak gericht op diermanagement en onderzoek. Workshops zijn een leuke manier om interactief aan de slag te gaan met groepen tijdens uw zakelijke evenement..",
    "Educatie in Burgers' Zoo | Burgers' Zoo in Arnhem. Online lesmateriaal voor basisscholen. Leren over de dieren(tuin)wereld? Bekijk ons online leermateriaal eens! Burgers\u2019 Zoo heeft nieuwe, interactieve lesmaterialen ontworpen om op school te gebruiken. Op een kundige en interactieve wijze kunnen leerkrachten ons lesmateriaal behandelen in de klas!.",
    "Educatie in Burgers' Zoo | Burgers' Zoo in Arnhem. Expert in de klas. Altijd al een expert in de klas gewild? Dit kan! Op bassischolen kunnen gidsen les geven met PowerPoints en artefacten. Deze sessie is een perfecte voorbereiding op een schoolreisje. De gidsen kunnen educatie uitdragen en sympathie oproepen bij scholen en leerlingen!.",
    "Educatie in Burgers' Zoo | Burgers' Zoo in Arnhem. Les op locatie. Incidenteel verzorgen dierentuin-stafleden lessen op locatie in ons park. Door les op locatie aan te bieden, wordt kennis gedeeld met partijen met wie wij graag samenwerken..",
    "De geschiedenis van Burgers' Zoo. Park. Burgers' Zoo is in 1913 opgericht door Johan Burgers. In zijn achtertuin hield hij als hobby fazanten. Die hobby is inmiddels uitgegroeid tot een 45-hectare groot professioneel dierenpark met het predicaat Koninklijk. Op deze pagina nemen we je mee in de ontstaansgeschiedenis van ons dierenpark..",
    "De geschiedenis van Burgers' Zoo. Hoe het begon in 1913. Burgers' Zoo is in 1913 opgericht door Johan Burgers in\u00a0\u2018s-Heerenberg, een plaats vlakbij de Duitse grens. In zijn achtertuin hield hij als hobby fazanten. Al gauw kwamen er ook nog andere dieren bij. De achtertuin werd te klein en Burgers besloot in 1913 een apart stuk grond te kopen en de priv\u00e9verzameling van dieren\u00a0tentoon te stellen aan het publiek. Dit deed hij onder de naam\u00a0Fazanterie\u00a0Buitenlust..",
    "De geschiedenis van Burgers' Zoo. Burgers' Dierenpark vestigt zich in Arnhem (1923). Johan Burgers wil zijn park graag uitbreiden en moderniseren. Daarom besloot hij\u00a0om in 1923 naar Arnhem te verhuizen en daar een dierenpark te openen. In Arnhem was namelijk meer ruimte om uit te breiden en het was beter bereikbaar. Alles in \u2018s-Heerenberg wordt afgebroken. Wat herbruikbaar is, wordt gaandeweg met paard en wagen in ritten van vijf tot zes uur door sneeuw en regen naar Arnhem vervoerd: het rasterwerk van de vogel- en dierenverblijven tot en met de rotsen, 1000 coniferen en zelfs de mest!\u00a0De bouw is een flink karwei. Het park heropent op 23 juli 1924 onder een nieuwe naam: Burgers' Dierenpark. Ook na de opening\u00a0wordt het park verder uitgebreid met verblijven voor o.a. kamelen\u00a0en beren..",
    "De geschiedenis van Burgers' Zoo. Een tweede vestiging (1932). Johan Burgers zet in 1932 in Tilburg een tweede dierenpark op, dat bijna een kopie is van het park in Arnhem. Hij schenkt dit aan zijn oudste dochter Johanna als huwelijkscadeau. Na de oorlog moest het park grotendeels opnieuw opgebouwd worden: een kostbare aangelegenheid. Daarom werd na de oorlog besloten om het park te verkopen aan de firma van Dijk. Tilburgs Dierenpark blijft als dierentuin tot 1973 bestaan, waarna het wordt opgeheven..",
    "De geschiedenis van Burgers' Zoo. Natuurlijke habitats (1934). Door goede connecties met Carl Hagenbeck, directeur van dierentuin Hamburg, deed Johan Burgers\u2019 inspiratie op voor een revolutionaire manier van huisvesting van wilde dieren. Het idee was om de dieren zo natuurlijk mogelijk te laten leven. De verblijven leken zo veel mogelijk op de natuurlijke habitat. Dat betekende geen tralies en kooien om dieren in het verblijf te houden, maar grachten, open terrassen, valleien en de kenmerkende kunstmatige rotspartijen. De verblijven waren jarenlang gezichtsbepalend voor Burgers' Zoo, en vormde de basis van het idee van ecodisplays..",
    "De geschiedenis van Burgers' Zoo. Slag om Arnhem. In 1943 stierf Johan Burgers en werd het stokje van het park overgedragen aan zijn dochter en schoonzoon, Lucie en Reinier van Hooff. Vanaf half september 1944 krijgt de dierentuin gedurende acht maanden het oorlogsgeweld over zich heen. Tijdens de Slag om Arnhem als laatste fase van Operatie Market Garden probeerden de geallieerden de bruggen bij Arnhem te veroveren om zo te kunnen doorstoten naar het Roergebied en het hart van het Derde Rijk. Het zou echter anders lopen en de Engelsen en Polen werden teruggeslagen door felle Duitse weerstand. \u2018A Bridge Too Far\u2019 zou niet alleen een bekend en later succesvol verfilmd boek worden, maar ook een historisch begrip..",
    "De geschiedenis van Burgers' Zoo. Met man en macht. Van 17 tot 25 september 1944 lag Burgers' Zoo tijdens de Slag om Arnhem in de vuurlinie. Tientallen granaten kwamen in het park terecht en dierenverblijven raakten verwoest en dieren werden geroofd of gedood. Het voederen van de dieren werd levensgevaarlijk. Slechts enkele medewerkers blijven op hun post. Door granaten en bommen lagen er langs de Rijn veel kadavers van gedode koeien en paarden. Met paard en wagen trotseerden ze het strijdgewoel om de kadavers in stukken te snijden en op de wagen te laden om de roofdieren van eten te kunnen voorzien..",
    "De geschiedenis van Burgers' Zoo. Zwaar beschadigd. Reinier van Hooff moest praten als Brugman om de Duitsers ervan te weerhouden om alle dieren als oorlogsbuit naar Hagenbeck Zoo in Hamburg te verschepen en de familie kreeg toestemming om in het park te blijven om voor de dieren te kunnen zorgen, toen de hele stad ge\u00ebvacueerd werd door de Duitsers. Pas in 1945 werd Arnhem definitief bevrijd. Veel dieren en zelfs twee medewerkers kwamen om in dit oorlogsgeweld en voor het huidige Koninklijke Burgers\u2019 Zoo vormde deze periode de zwartste bladzijden in de geschiedenis van het dierenpark. Het dierenpark lijdt in de oorlog veel schade en moet grotendeels opnieuw worden gebouwd..",
    "De geschiedenis van Burgers' Zoo. Wederopbouw. Na de verwoestingen van de oorlog was het letterlijk en figuurlijk ook veel puin ruimen. Vrijwel het hele park had forse schade opgelopen en aan alles bestonden tekorten, vlak na de oorlog. Deze hele periode stond in het teken van herstel. Om het dierenpark (en ons land in het algemeen) weer opnieuw op te bouwen, moest er vooral hard gewerkt worden door deze generatie. Dat gold absoluut ook voor Burgers\u2019 Dierenpark en Reinier en Lucie van Hooff. Pas toen Antoon van Hooff begin jaren zestig het stokje overnam, begon de economie weer aan te trekken en kwamen er nieuwe mogelijkheden voor toekomstige ontwikkelingen..",
    "De geschiedenis van Burgers' Zoo. Nationale en internationale samenwerking. De oprichting van de Nederlandse Vereniging van Dierentuinen in 1966 was het startsein voor intensievere, structurele samenwerking tussen dierenparken. Door kennisdeling leren dierenparken samen veel over hun diersoorten. De succesvolle samenwerking werd in 1992 naar Europees niveau doorgetrokken door de oprichting van de EAZA. In deze internationale samenwerkingsverbanden werken dierentuinen nauw samen om diersoorten te behouden en er zijn zelfs al soorten die alleen dankzij de dierentuinen nog bestaan. Speciale fokprogramma's waarin alle dieren van \u00e9\u00e9n soort zijn opgenomen die er nog in dierentuinen aanwezig zijn, waarborgen een gezonde dierentuinpopulatie..",
    "De geschiedenis van Burgers' Zoo. Eerste safaripark in Europa. Begin jaren \u201860 neemt Antoon van Hooff, de derde generatie in het familiebedrijf, het stokje over. Onder zijn leiding wordt Burgers' Zoo steeds meer een internationale trendsetter op het gebied van dierentuinen. Leefgebieden en het cre\u00ebren van natuurgetrouwe imitatie zijn hierbij belangrijk. Zo opent het dierenpark in 1968 het eerste Europese Safaripark. Het park krijgt dan de naam 'Burgers' Zoo en Safaripark'. Bezoekers konden met hun auto door leefgebieden van Afrikaanse dieren rijden. Als in 1987 de eigen ingang van het safaripark verdwijnt,\u00a0krijgt de dierentuin haar huidige naam: Burgers' Zoo..",
    "De geschiedenis van Burgers' Zoo. Beroemde chimpanseekolonie. In de 70'er jaren worden een aantal belangrijke verbeteringen doorgevoerd. Opzienbarend was de opening van de\u00a0eerste chimpanseekolonie in een dierentuin, die later wereldberoemd zou worden, door Antoon van Hooff en zijn broer Jan van Hooff in 1971. Voor het eerst werden verscheidene volwassen chimpansees samen gehouden in \u00e9\u00e9n verblijf. Geen betegeld verblijf met stevig traliewerk, zoals gebruikelijk was, maar een groot bosrijk buitenverblijf, slechts van het publiek gescheiden door een brede gracht. Deskundigen voorspelden een grote ramp, maar de scepsis sloeg snel om in bewondering. Voor veel onderzoekers uit binnen- en buitenland een reden om in Burgers' Zoo het sociale gedrag van deze dieren te analyseren. De beroemdste van deze onderzoekers is uitgegroeid tot expert van internationale faam met betrekking tot apen- en mensengedrag: Frans de Waal. Hij ontdekte hier in het park o.a. dat er bij chimpansees sprake is van coalitievorming..",
    "De geschiedenis van Burgers' Zoo. De uitvinding van het ecodisplay. De opening op 1 juni 1988 van\u00a0Burgers' Bush, het overdekte tropische regenwoud van anderhalve hectare, luidde een revolutie in de dierentuinwereld in. Nog nooit eerder ter wereld was een volledig overdekt tropisch regenwoud op een dergelijke grote schaal natuurgetrouw vormgegeven, waarin tientallen diersoorten in grote vrijheid leven temidden van honderden tropische plantensoorten. In deze 'Ecodisplays', landschappelijke ecosystemen, beleven bezoekers naast de dieren ook het klimaat en de omgeving waarin de dieren leven. Het concept was zo vernieuwend dat zowel dierentuincollega\u2019s en andere vakspecialisten als de bezoekers moesten wennen aan het nieuwe concept. Al snel werd de Bush echter een enorm succes en het concept van dit ecodisplay heeft dierentuinen over de hele wereld ge\u00efnspireerd..",
    "De geschiedenis van Burgers' Zoo. Meer ecodisplays. Ecodisplays zijn tegenwoordig onlosmakelijk verbonden met Burgers' Zoo. Na de Bush (tropisch regenwoud) en Safari (Oost-Afrikaanse savanne) werd in 1994 de Desert geopend, die bezoekers meevoert door de rotswoestijnen van de Mojave en de Sonora. In 2000 volgt de Ocean, waarbij bezoekers letterlijk afdalen in de Indopacifische Oceaan. In de in 2008 gebouwde Rimba ontdekken bezoekers het dierrijke Maleise tropenbos en in de Mangrove (2017) ervaren zij het belang van het bedreigde mangrovebos..",
    "De geschiedenis van Burgers' Zoo. Natuurbescherming in Belize (1989). Sinds 1989 beheert Burgers' Zoo een natuurgebied in Belize (Midden-Amerika), samen met het Zwitsers vlinderpark Papiliorama. Het gebied was aanvankelijk 88 km2 groot. Door succesvol beheer en samenwerking met de Belizaanse regering is dit gebied gegroeid tot een kleine 400 km2! Niet alleen het beschermde gebied is gegroeid, maar ook het nodige jaarbudget. Zo zijn er 24 uur per dag rangers die het gebied bewaken, worden er kwetsbare diersoorten weer uitgezet in de natuur en zijn er lesprogramma\u2019s ontwikkeld om Belizaanse kinderen te vertellen over het project. Ook op andere manieren zijn we actief met natuurbescherming. Burgers' Zoo is mede-oprichter van Future For Nature. Deze stichting reikt jaarlijks een prijs uit aan drie jonge en succesvolle natuurbeschermers. Met Stichting Lucie Burgers stimuleren en faciliteren we vergelijkend gedragsonderzoek bij dieren..",
    "De geschiedenis van Burgers' Zoo. Europa's grootste natuurlijke koraalrif (2000). In 2000 wordt Burgers\u2019 Ocean geopend. Dit ecodisplay weerspiegelt het Indo-Pacifisch gebied. Het tropisch koraalrifaquarium bevat meer dan 8 miljoen liter water en is qua dieren bij verre het meest soortenrijke ecodisplay. De Ocean is zo gebouwd dat het de bezoeker een natuurgetrouwe duikervaring biedt. De ontdekkingsreis begint bij een strandje, waarna bezoekers letterlijk afdalen langs een rifkloof naar de koralen en vervolgens een enorme panoramaruit waar ze oog in oog met verschillende soorten haaien in het open water.\u00a0De Ocean is om een aantal redenen bijzonder. Het kweken van koralen, die hoge eisen stellen aan o.a. de hoeveelheid licht en de waterkwaliteit, is erg moeilijk.\u00a0De Ocean kweekt zo succesvol met diverse koralen, haaien, roggen en tropische beenvissoorten dat Burgers\u2019 Ocean is uitgegroeid tot\u00a0hofleverancier van de Europese publieksaquaria..",
    "De geschiedenis van Burgers' Zoo. Een eigen zakelijk congrescentrum (2007). In oktober 2007 worden\u00a0het vernieuwde savannelandschap, nieuwe giraffenstallen en het Safari Meeting Centre officieel geopend. Met dit congrescentrum\u00a0kan Burgers' Zoo ook de zakelijke markt professioneel bedienen.\u00a0Het Safari Meeting Centre is een modern\u00a0congrescentrum\u00a0dat bestaat uit de Foyer, het Auditorium, het Safari Restaurant en vijf aangrenzende vergaderlocaties. Het\u00a0congrescentrum\u00a0is geheel in Afrikaanse stijl vormgegeven. In de Foyer bevindt zich de Longneckbar met giraffeprint, welke tevens functioneert als lichtschacht voor de giraffenstallen. Aan de ene zijde kijken gasten uit over de savannevlakte met o.a. neushoorns, zebra's en giraffen en aan de andere kant zien zij het tropisch regenwoud van de Bush..",
    "Over Burgers' Zoo | Burgers' Zoo in Arnhem. Park. Duik in 8 miljoen liter water, ga op avontuur in de overdekte jungle en bewonder de gieren in onze woestijn! Beleef 45 hectare dierenpark in Burgers' Zoo! Burgers\u2019 Zoo onderscheidt zich van andere dierenparken door zijn ecodisplays, waar grootschalig natuurlijke leefomgevingen zijn nagebouwd waar de bezoeker samen met de natuur en dier onderdeel van uitmaakt..",
    "Over Burgers' Zoo | Burgers' Zoo in Arnhem. Geschiedenis. Op 30 maart 1913 opent Faisanterie Buitenlust, de voorloper van het huidige moderne dierenpark Burgers' Zoo, voor het eerst zijn deuren voor het publiek. Sinds de oprichting door Johan Burgers, de eerste eigenaar en naamgever van het Arnhemse dierenpark, is het park altijd een echt familiebedrijf gebleven. Al vanaf de beginjaren baarde het dierenpark opzien door zijn gedurfde vernieuwingen, natuurlijk vormgegeven dierverblijven en de creatie van beleving bij de bezoekers. Burgers' Zoo kent een kleurrijke geschiedenis die het dierenpark heeft gevormd, zoals u het vandaag de dag in de bosrijke omgeving ten noorden van Arnhem aantreft..",
    "Over Burgers' Zoo | Burgers' Zoo in Arnhem. Hier staan we voor. Burgers' Zoo kent vijf normen en waarden. Deze vijf punten vertegenwoordigen de zaken die wij als park het belangrijkst vinden en geven een strategisch kader bij de keuzes die er worden gemaakt..",
    "Over Burgers' Zoo | Burgers' Zoo in Arnhem. Een bijzonder dagje uit. Wij willen de bezoekers in ons dierenpark een onvergetelijke ervaring bieden waarbij ze zich verwonderen, genieten en zich samen \u00e9\u00e9n met de natuur voelen.\u00a0 Hierin staat de natuurlijke en avontuurlijke beleving van bezoekers centraal. We laten niet alleen dieren zien, maar juist dieren in hun natuurlijke omgeving. Dat is terug te zien in de ecodisplays, waarbij dieren, planten en klimaat samen een echte leefwereld weerspiegelen..",
    "Over Burgers' Zoo | Burgers' Zoo in Arnhem. Natuurbescherming. Natuurbehoud\u00a0vormt \u00e9\u00e9n van de hoofddoelen van ons park. We zien het als\u00a0onze missie om (bedreigde) dieren te beschermen en te behouden en zo veel mogelijk mensen de verwonderlijke wereld van de natuur te laten beleven. We willen onze gasten graag inspireren, hun gedrag positief be\u00efnvloeden en hen laten genieten van alles wat de natuur ons geeft. Niet alleen binnen ons park zetten we ons in voor natuurbehoud, maar ook daarbuiten. Zo beschermen we al ruim 30 jaar een natuurgebied in Belize ter grootte van 400 vierkante kilometer. Daarnaast steunen we Stichting Lucie Burgers, een stichting die\u00a0 vergelijkend gedragsonderzoek bij dieren stimuleert en faciliteert. Ook steunen we Future For Nature.\u00a0 Deze stichting reikt jaarlijks de Future For Nature Awards uit aan drie jonge, succesvolle natuurbeschermers die aansprekende resultaten hebben geboekt op het gebied van natuurbescherming..",
    "Over Burgers' Zoo | Burgers' Zoo in Arnhem. Duurzaamheid. Burgers\u2019 Zoo gelooft al meer dan 100 jaar in\u00a0duurzaam ondernemen\u00a0en is daarom trots op de Gouden Gradatie van de Green Key. Ons park en ons\u00a0Safari Meeting Centre\u00a0zijn al sinds 2004 in het bezit van dit keurmerk, omdat we zeer verantwoord gebruik maken van energie en water en bovendien heel milieuvriendelijk werken. Daarnaast komt een deel van onze omzet ten goede\u00a0van verschillende NGO's\u00a0die het verschil maken op het gebied van natuurbehoud..",
    "Over Burgers' Zoo | Burgers' Zoo in Arnhem. Educatie. Burgers\u2019 Zoo houdt zijn dieren niet alleen om bezoekers een leuk dagje uit te geven. Wij willen ook dat gasten er iets van leren. De dieren vertegenwoordigen hierbij niet alleen hun wilde soortgenoten maar vormen ook de verbinding naar hun oorspronkelijke leefgebieden (biotopen) en de planten en dieren die daar in voorkomen. Een dierentuin is een ideale plaats om je te verdiepen in de biologie van dieren (en planten). De basale informatie hiervoor kan iedere bezoeker bij Burgers\u2019 Zoo via informatieborden bij de verblijven krijgen, maar er zijn meer mogelijkheden. Zo zijn er exposities, rondleidingen, lezingen, lessen en practica en krijgen abonnementhouders gratis een tweemaandelijks magazine waarin actualiteiten voorzien worden van interessante achtergrondinformatie..",
    "Over Burgers' Zoo | Burgers' Zoo in Arnhem. Onderzoek. Onderzoek doen\u00a0vormt \u00e9\u00e9n van de hoofddoelen van ons park. We zien het als\u00a0onze missie\u00a0om (gedrags)onderzoek te faciliteren en initi\u00ebren om zo de kennis over dieren en hun natuurlijke omgeving te vergroten.\u00a0Soms zijn onze biologen ge\u00efnteresseerd in de antwoorden op zeer specifieke vragen, waarbij de onderzoeksresultaten worden gebruikt om toekomstige beslissingen te nemen of leefomstandigheden verder te verbeteren voor de dieren. Bij andere diersoorten is in de literatuur nog niet veel bekend over bepaald gedrag en wordt hier gericht onderzoek naar gedaan. En in veel gevallen vervult Burgers\u2019 Zoo een voortrekkersrol en is de informatie die wordt verzameld van wetenschappelijk belang om te delen met collega-dierenparken en aquaria.\u00a0Niet alleen binnen ons park zetten we ons in voor onderzoek, maar ook daarbuiten..",
    "KidsClub | Burgers' Zoo in Arnhem. Park. Jonge dieren(tuin)-fans kunnen ook in schooljaar 2024-2025 weer meedoen met de KidsClubs in Burgers\u2019 Zoo!.",
    "KidsClub | Burgers' Zoo in Arnhem. Wat is de KidsClub?. De KidsClubs komen elke maand bij elkaar in de zoo, voor een programma twee tot drie uur. Elke KidsClub bestaat uit 10 tot 12 kinderen en wordt begeleid door een vast team van Burgers' gidsen.\u00a0Gidsen die met kinderen werken beschikken over een Verklaring Omtrent Gedrag.\u00a0De KidsClubs vinden \u00e9\u00e9n keer per maand plaats, op de zondag. Dit is belangrijk om te weten:  Deelname kost op jaarbasis 70 euro per kind, dat is voor de tien bijeenkomsten. Daarnaast is een geldig entreebewijs tot de dierentuin nodig. Prijstechnisch het gunstigste is het afsluiten van een jaarabonnement tot minimaal juni 2025. Belangrijk is vooral het enthousiasme en de motivatie van het kind zelf!.",
    "Dracaena bushii | Burgers' Zoo in Arnhem. Uiterlijke kenmerken. Van de ongeveer 120 soorten drakenbloedbomen, zoals dracaena\u2019s ook heten, hebben slechts enkele soorten daadwerkelijk de gedaante van een boom. Bijvoorbeeld de drakenbloedbomen op de Canarische eilanden zijn flinke bomen. De meeste soorten echter zijn minder groot, en bereiken maar de hoogte van een struik. Verreweg de meeste soorten drakenbloedbomen komen voor in Afrika, en er zijn enkele soorten in Azi\u00eb en eentje in tropisch Amerika. De Afrikaanse soorten zijn niet heel gemakkelijk uit elkaar te houden. Daarom is deze soort, Dracaena bushii, ook pas in 2018 voor het eerst wetenschappelijk beschreven, aan de hand van een exemplaar in Burgers\u2019 Bush!.",
    "Dracaena bushii | Burgers' Zoo in Arnhem. Eigenschappen van de Dracaena bushii. Plantenfamilie. Aspergefamilie (Asparagaceae).",
    "Dracaena bushii | Burgers' Zoo in Arnhem. Bijzondere aanpassing aan de leefomgeving. Dracaena\u2019s zijn planten die heel goed tegen vraat of kap kunnen. Waar het regenwoud gekapt wordt - bijvoorbeeld bij de uitbreiding van dorpen en aanleg van wegen, - lopen weer bladeren aan de zijkanten van overgebleven stukje stam uit. De plant blijft dus gewoon leven en groeien..",
    "Dracaena bushii | Burgers' Zoo in Arnhem. Wist u dit al over de Dracaena bushii?. De naam \u2018drakenbloedboom\u2019 komt van het plantensap dat bij het snoeien vrij komt. Dit is bij veel soorten rood, en is irriterend en licht giftig. \nAls plant die op de grond van het regenwoud groeit, kan de Dracaena bushii prima met wat minder licht. Net zoals de eerste andere drakenbloedbomen. Juist daardoor houden ze het goed vol in onze woonkamers die doorgaans ook veel minder licht zijn dan buiten. \nDe kamerplant die je onder de naam \u2018geluksbamboe\u2019 als kamerplant kunt kopen, is feitelijk helemaal g\u00e9\u00e9n bamboe, maar een Afrikaanse Dracaena-soort..",
    "Dracaena bushii | Burgers' Zoo in Arnhem. Plant-dier-relatie. De Dracaena bushii bloeit \u2018s nachts, en helemaal aan de top. Waarschijnlijk omdat vleermuizen de bestuivers zijn. Zij worden zo goed bediend met nectar, in ruil voor hun bestuivingswerk..",
    "Dracaena bushii | Burgers' Zoo in Arnhem. Gebruik door de mens. Deze specifieke Draecaena-soort wordt waarschijnlijk niet door de mens gebruikt. Andere soorten Dracaena\u2019s zijn geliefde kamerplanten en in elk tuincentrum te vinden. En de reuzenexemplaren op Tenerife zijn belangrijke toeristische trekpleisters en zorgen ervoor dat de lokale economie draait!.",
    "Dracaena bushii | Burgers' Zoo in Arnhem. Bedreiging & bescherming. De universiteit Wageningen heeft de Dracaena bushii die nu in de Bush groeit in de jaren tachtig bij een verzamelexpeditie uit West-Afrika meegenomen. Alleen met een ander naamkaartje eraan. Het speurwerk van Theo Damen, Dracaena-expert, heeft recent duidelijk gemaakt dat het om een nog onbekende soort gaat! Vergelijkingen met herbaria in alle werelddelen toonden aan dat de soort van nature voorkwam in Gabon, Kameroen en Guinea. Al tientallen jaren worden nog nauwelijks botanische onderzoeken meer in het veld uitgevoerd in Afrika. En het regenwoud wordt wel steeds kleiner. We weten dus niet of de soort nu heel zeldzaam is of niet, en waar die precies groeit..",
    "Dracaena bushii | Burgers' Zoo in Arnhem. De Dracaena bushii in Burgers\u2019 Bush. We zijn natuurlijk heel trots op deze bijzondere plant in de Bush, die de eerst beschrevene van zijn soort is! Burgers\u2019 Zoo heeft de meest soortenrijke collectie Dracaena\u2019s van alle botanische tuinen wereldwijd: meer dan 30 verschillende soorten kan men in de Bush vinden! Deze soortenrijkdom dankt de Bush aan het feit dat we eind vorige eeuw vanuit Wageningen de wetenschappelijke plantencollectie Dracaena\u2019s hebben mogen overnemen. Deze planten voelen zich erg goed thuis in het tropisch klimaat van de Bush. Ga een keer, al dan niet onder leiding van een gids, op ontdekkingsreis naar de planten in de Bush; de diversiteit aan Dracaena\u2019s zal je verbazen! Het exemplaar van Dracaena bushii staat uiteraard in het Afrikaans gedeelte van de Bush. Als je vlakbij het otterverblijf de bielzentrap neemt en doorloopt tot bijna aan de hangbrug, staat hij links van het pad..",
    "Burgers' Zoo Snapshot | Burgers' Zoo in Arnhem. Maak de mooiste dierenfoto's!. Deze app is niet meer in gebruik op nieuwere Android versies. Ben je klaar voor een spannend en kleurrijk avontuur? Met Burgers\u2019 Zoo Snapshot word je zelfs letterlijk voor de leeuwen gegooid! Je krijgt de opdracht om in een 360 graden wereld de mooiste dierenfoto\u2019s te maken voor een foto-expositie. Zet jij zwemmend onder water in de Ocean de zwartpuntrifhaai op de foto? En durf je snel een foto te maken van de Sumatraanse tijger die recht op je af komt? Wacht dan niet langer en ga meteen aan de slag!.",
    "Burgers' Zoo Snapshot | Burgers' Zoo in Arnhem. Op avontuur in de leefwerelden van Burgers' Zoo. In het spel ga je op avontuur door de verschillende leefwerelden van Burgers\u2019 Zoo: het tropisch regenwoud van de Bush, de rotswoestijn van de Desert, de Oost-Afrikaanse savanne van de Safari, het tropisch koraalrif van de Ocean en het Maleise tropenbos van de Rimba. Per leefwereld krijg je opdrachten om bepaalde foto\u2019s van dieren te maken..",
    "Burgers' Zoo Snapshot | Burgers' Zoo in Arnhem. De perfecte foto. In een digitale 360 graden omgeving moet je op zoek naar het juiste fotomoment. Zo moet je in de Ocean bijvoorbeeld op zoek naar de zwartpunthaai, in het Park naar de gorilla, of in de Bush naar het aardvarken..",
    "Burgers' Zoo Snapshot | Burgers' Zoo in Arnhem. Uitdagende opdrachten. Soms moet je echt iets ontdekken, terwijl het een andere keer een kwestie is van de juiste timing. Met het vervullen van de juiste opdracht, win je leuke infokaarten en kun je nieuwe levels ontsluiten, oftewel de volgende leefwereld..",
    "Volg Burgers' Zoo | Burgers' Zoo in Arnhem. Facebook. Op onze Facebookpagina delen we mooie foto's en bijzondere video's van voor en achter de scherm van Burgers' Zoo..",
    "Volg Burgers' Zoo | Burgers' Zoo in Arnhem. Instagram. Volg ons op Instagram voor de mooiste dierenfoto's gemaakt door onze bezoekers en onze dierverzorgers..",
    "Volg Burgers' Zoo | Burgers' Zoo in Arnhem. Twitter. Volg ons op Twitter om op de hoogte te blijven van alle actuele ontwikkelingen in het park..",
    "Volg Burgers' Zoo | Burgers' Zoo in Arnhem. Burgers' Zoo Snapshot. In dit spel ga je op avontuur door de verschillende leefwerelden van Burgers\u2019 Zoo, zoals het tropisch regenwoud van de Bush en het tropisch koraalrif van de Ocean..",
    "Volg Burgers' Zoo | Burgers' Zoo in Arnhem. Nieuws. Op onze website houden we bezoekers uitgebreid op de hoogte van actuele ontwikkelingen in het park. Bovendien plaatsen we meerdere keren per week interessante artikelen over de dieren en natuur in Burgers' Zoo..",
    "Volg Burgers' Zoo | Burgers' Zoo in Arnhem. Burgers' Zoo op Apple TV. Met onze Apple TV app tover je mooie videobeelden van Burgers' Zoo op je televisie. Breng de Bush, Desert, Ocean en andere delen van het Arnhemse dierenpark naar je huiskamer!.",
    "Volg Burgers' Zoo | Burgers' Zoo in Arnhem. Onze dieren. Lees alles over de dieren van Burgers' Zoo. Laat u inspireren en verrassen door de bijzondere weetjes, filmpjes en mooie foto's!.",
    "Volg Burgers' Zoo | Burgers' Zoo in Arnhem. Videorangers Puck en Jari. Volg videorangers Puck en Jari op ons YouTube-kanaal en kijk wekelijks mee welke avonturen ze beleven in Burgers' Zoo..",
    "Volg Burgers' Zoo | Burgers' Zoo in Arnhem. Parkgids. Met de Parkgids neemt u als het ware een kijkje achter de schermen en krijgt u een goed inzicht in het reilen en zeilen van Koninklijke Burgers' Zoo..",
    "Volg Burgers' Zoo | Burgers' Zoo in Arnhem. ZieZoo. Abonnementhouders ontvangen elke vier maanden gratis het dierentuinmagazine ZieZoo. In elke ZieZoo wordt u bijgepraat over de ontwikkeling in Burgers' Zoo..",
    "Volg Burgers' Zoo | Burgers' Zoo in Arnhem. Nieuwsbrief. In de nieuwsbrief van Burgers' Zoo wordt u op de hoogte gehouden van leuke verhalen rondom Burgers' Zoo en het laatste nieuws over onze dieren!.",
    "Volg Burgers' Zoo | Burgers' Zoo in Arnhem. Zo\u00eb & Silos de tv-serie. De avontuurlijke Zo\u00eb wil niets liever dan dierenverzorgster worden in Burgers\u2019 Zoo. Met regelmaat bezoekt ze het park, waar ze op een dag Silos ziet. Silos, stagiair in Burgers' Zoo, hoopt later ranger te worden in de mangrove van Belize..",
    "Volg Burgers' Zoo | Burgers' Zoo in Arnhem. Project Mangrove. In de vierdelige documentaire 'Project Mangrove: Een stukje Belize in Arnhem' wordt de bouw van de Mangrove in Burgers' Zoo gevolgd..",
    "Volg Burgers' Zoo | Burgers' Zoo in Arnhem. 360-graden video's. Met de 360-graden video's kunt u waar ook ter wereld een bezoek brengen aan Burgers\u2019 Zoo. U waant zich in een andere wereld, u staat tussen de giraffen en ziet hoe de stokstaartjes nieuwsgierig kijken naar wat u in hun verblijf doet..",
    "Volg Burgers' Zoo | Burgers' Zoo in Arnhem. Burgers' Zoo Natuurlijk seizoen 1 & 2. In de eerste twee seizoenen krijgen kijkers een kijkje voor en achter de schermen van Burgers\u2019 Zoo. Op YouTube kunnen alle fragmenten van het programma worden teruggekeken..",
    "Volg Burgers' Zoo | Burgers' Zoo in Arnhem. Burgers' Zoo Natuurlijk seizoen 3 & 4. In Burgers' Zoo Natuurlijk leren kijkers in \u00e9\u00e9n minuut een dier uit Burgers' Zoo beter kennen aan de hand van verrassende weetjes..",
    "Volg Burgers' Zoo | Burgers' Zoo in Arnhem. Burgers' Zoo & Waarom magazine. Burgers Zoo & Waarom geeft antwoord op jouw vraag. En het leuke is: je kan zelf helpen met het vinden van het antwoord!.",
    "Volg Burgers' Zoo | Burgers' Zoo in Arnhem. Burgers' Zoo & Waarom tv. Burgers Zoo & Waarom geeft antwoord op jouw vraag. En het leuk is: je kan zelf helpen met het vinden van het antwoord!.",
    "Volg Burgers' Zoo | Burgers' Zoo in Arnhem. Drukte in de Dierentuin. Drukte in de Dierentuin was tot 2014 in Nederland te volgen op SBS6 en is momenteel in Belgi\u00eb te zien op Belgi\u00eb 1..",
    "Volg Burgers' Zoo | Burgers' Zoo in Arnhem. De Leeuwenkuil. In deze serie beleven Daniel en Suzina Durvers allerlei spannende avonturen in het dierenpark Durvers\u2019 Zoo. De boomhut De Leeuwenkuil is een plek waar Daniel en Suzin allerlei spannende avonturen beleven..",
    "Drukte in de dierentuin | Burgers' Zoo in Arnhem. Uitzendingen bekijken. Drukte in de Dierentuin was tot 2014 in Nederland te volgen op SBS6 en is momenteel in Belgi\u00eb te zien op Belgi\u00eb 1..",
    "De Leeuwenkuil | Burgers' Zoo in Arnhem. Tien weken lang Durvers' Zoo!. De TROS heeft tien weken lang een nieuwe kinderserie De Leeuwenkuil uitgezonden. Deze serie is gebaseerd op de gelijknamige boekenreeks van kinderboekenschrijver Paul van Loon. De fantasierijke auteur en geestelijk vader van onder andere Dolfje Weerwolfje en De Griezelbus raakte ge\u00efnspireerd door de jeugdverhalen van dierentuindirecteur Alex van Hooff. In zijn verhalen beleven Daniel en Suzina Durvers allerlei spannende avonturen in het dierenpark Durvers\u2019 Zoo. De dromerige Daniel wordt hierbij geholpen door zijn zelfverzonnen superheld Pelikaanman, die alleen voor Daniel zichtbaar is..",
    "De Leeuwenkuil | Burgers' Zoo in Arnhem. De dierentuinfamilie Durvers. In de boomhut De Leeuwenkuil beleven de hoofdpersonen Daniel en Suzina allerlei spannende avonturen. Daniel, Suzina en hun jongere zusje Littel zijn de drie kinderen van het echtpaar Durvers. Pa en Ma Durvers zijn tegelijkertijd eigenaar en directeur van de dierentuin Durvers\u2019 Zoo. Opa Durvers heeft het park pas net aan zijn zoon overgedragen, maar weet het nog steeds allemaal veel beter, wat tot de nodige ruzies leidt. Ondanks dat ze heel verschillend denken over het leiden van een dierenpark, is Opa Durvers stiekem maar wat trots op zijn zoon, diens vrouw en zijn kleinkinderen. Het is een kleurrijke en hechte dierentuinfamilie..",
    "Vacatures | Burgers' Zoo in Arnhem. vacatures. Kantoor & overig. Achter het dierenpark staat een professionele organisatie. Lijkt het je wat om in een hecht team te werken en in een bijzondere werkomgeving? Zet je dan achter de schermen in bij \u00e9\u00e9n van onze afdelingen..",
    "Vacatures | Burgers' Zoo in Arnhem. vacatures. Horeca. Heb jij oog voor gastvrijheid en sta jij graag in contact met mensen? Op de afdeling Horeca zet jij je met het team in om bezoekers een hele bijzondere dag te bezorgen!.",
    "Vacatures | Burgers' Zoo in Arnhem. vacatures. Stages. Burgers' Zoo is op zeer uiteenlopende gebieden een prachtig stage-adres om praktijkervaring op te doen en de theorie met de praktijk te verbinden..",
    "Vacatures | Burgers' Zoo in Arnhem. vacatures. Vrijwilligers. Als educatieve vrijwilliger vervul je een belangrijke rol bij het informeren van onze bezoekers over dieren en planten. Het Citizen Science team buigt zich over urgente onderzoeksvragen op gebied van gedragsonderzoek..",
    "Vacatures | Burgers' Zoo in Arnhem. Samen voor natuurbehoud. Werken bij Burgers\u2019 Zoo. Een bijzondere en unieke werkplek op voorhand. In een tijd waar mensen steeds kritischer en mondiger zijn, weten we dat onze rol van toegevoegde waarde moet zijn voor de samenleving. Die toegevoegde waarde is al meer dan 110 jaar ons uitgangspunt geweest. Passend bij de tijdgeest. Met hart en ziel zijn we doorlopend bezig om mensen te verwonderen, te inspireren en hen een dieper besef te geven van de natuur om ons heen..",
    "Vacatures | Burgers' Zoo in Arnhem. Werken op een unieke locatie. Burgers\u2019 Zoo is een bijzondere plek. Werk en natuur. Mens en dier. Zakelijk en in vrije tijd. Hier komt alles bij elkaar. Een bron van inspiratie voor onszelf \u00e9n onze bezoekers. Want onze werkplek \u00eds ons werk en dat vinden we gaaf. Die trots stralen we uit naar onze bezoekers. Mensen die een dagje uit hebben of die een evenement beleven. Wij willen hen graag in verwondering brengen. Dat vraagt om goede sociale vaardigheden en om bezieling bij onze medewerkers. Bezieling door onze overtuiging van natuurbehoud en de motivatie om juist dat over te brengen. Op onze unieke locatie komen veel beroepsgroepen samen: Dierverzorging, Receptie, Horeca, Marketing, Groenverzorging, Techniek, Schoonmaak, noem maar op. In ons park vind je een enorme diversiteit aan vakmensen, diersoorten, groen en bezoekers..",
    "Vacatures | Burgers' Zoo in Arnhem. Welkom in de familie. Hier werk je bij een familiebedrijf. Een bedrijf dat zelfstandig is. Waar de directie jou bij naam kent en begroet. Werken doen we samen en het is hard werken voor een beter natuurbehoud. Wij helpen je verder te groeien in je werk. Door training, door begeleiding. Soms gooien we je ook in diepe, maar verzuipen laten we je zeker niet. Het is een warm bad. Je treft betrokken, gepassioneerde en loyale collega\u2019s. Je bent onderdeel van een groter geheel. Welkom in de familie..",
    "Vacatures | Burgers' Zoo in Arnhem. Aandacht voor elkaar. \"Ik vind het heel fijn dat ik geen nummertje ben. Voordat ik hier kwam werken had ik dat wel gedacht, omdat het een groot bedrijf is, je hebt heel veel collega's. Maar nu ik hier een tijdje werk is mijn beeld helemaal omgeslagen en heb ik dat gevoel helemaal niet. Ik krijg ook persoonlijke aandacht van mijn leidinggevenden. Zowel van Alex en Bertine, maar ook van collega's. Iedereen staat open voor een praatje, dat maakt Burgers' Zoo wel echt leuk.\" Floor, medewerker bediening.",
    "Vacatures | Burgers' Zoo in Arnhem. Onverwachts. \"Ik ben supervisor horeca, dat wil zeggen dat ik zorg dat alle poppetjes op de juiste plekken staan. Mensen verwachten het niet dat als je een dierenpark bezoekt dat de service en de horeca dan van best wel goede kwaliteit zijn. Die glimlach van mensen, omdat ze het niet verwachten, die is heel erg leuk.\" Rowan, supervisor horeca."
]